Zeskanował na potrzeby własne i bliskich znajomych baskiw@poczta.onet.pl
Październik 2002

FREDERIC FORSYTH
AKTA  ODESSY

Przełożył PIOTR PASZKIEWICZ
AMBER



Tytuł oryginału The Odessa File
Ilustracja na okładce i opracowanie graficzne DARIUSZ CHOJNACKI
Redaktor techniczny JANUSZ FESTUR
Copyright Š 1972 by Danesbrook Production Ltd. Ali rights reserved
For the Polish edition
Copyright Š by Wydawnictwo AMBER Sp. z o.o. Poznań 1990
ISBN 83-85079-25-4


Przedmowa
Tytułowa Odessa to nie miasto na południu Związku Radzieckiego, nie chodzi też o mniejsze miasto w Teksasie. To słowo złożone z sześciu początkowych liter wyrazów tworzących niemiecką nazwę Organisation der ehemaligen SS-Angehórigen, czyli Organizacja Byłych Członków SS".
Stworzona przez Adolfa Hitlera SS, na czele której stał Heinrich Himmler, była  jak większość czytelników z pewnością wie  armią w armii, państwem w państwie. W ramach systemu nazistowskiego, który panował w Niemczech w latach 19331945, powierzono jej specjalne zadania związane rzekomo z bezpieczeństwem Rzeszy. W istocie zadania te zmierzały do urzeczywistnienia ambicji Hitlera, by Niemcy i Europę uwolnić od elementów, które uważał za niegodne istnienia", by po wsze czasy podbić rasy podludzi na ziemiach słowiańskich" oraz zgładzić co do jednego wszystkich Żydów  mężczyzn, kobiety i dzieci  którzy zamieszkiwali kontynent.
Realizując powyższą misję SS zorganizowała i przeprowadziła eksterminację około 14 milionów istot ludzkich, w tym, z grubsza szacując, 6 milionów Żydów, 5 milionów Rosjan, 2 milionów Polaków, pół miliona Cyganów oraz pół miliona przedstawicieli innych narodowości, wliczając w to, o czym się rzadko wspomina, blisko 200 tysięcy Niemców i Austriaków nieżydowskiego pochodzenia. Byli to nieszczęśnicy upośledzeni umysłowo bądź fizycznie lub tak zwani wrogowie Rzeszy, która to kategoria obejmowała komunistów, socjaldemokratów, liberałów, wydawców, dziennikarzy i księży głoszących zbyt niewygodne poglądy  ludzi odważnych i będących sumieniem narodu, a później i oficerów Wehrmachtu podejrzanych o nielojalność wobec Hitlera.
Do czasu likwidacji SS uczyniła z dwóch inicjałów swej nazwy oraz symbolu podwójnej błyskawicy na sztandarze synonim takiego bestialstwa, iż żadna z istniejących przedtem i potem organizacji nie była w stanie jej pod tym względem dorównać.
W połowie lat czterdziestych najwyżsi dostojnicy SS świadomi, że wojna jest już przegrana, nie mając najmniejszych złudzeń co do tego,
jak cywilizowany świat oceni ich postępowanie, kiedy dojdzie do rozrachunku, w tajemnicy przygotowali swoje zniknięcie, zrzucając brzemię odpowiedzialności na cały naród niemiecki. W tym celu przeszmuglowano z Niemiec olbrzymie ilości posiadanego przez SS złota i zdeponowano na zaszyfrowanych kontach bankowych. Spreparowano także fałszywe dokumenty i przygotowano kanały przerzutu dla uciekinierów. Kiedy alianci ostatecznie zajęli Niemcy, po większości ludobójców nie zostało ani śladu.
Organizacją, którą SS-mani założyli, by ułatwić zbrodniarzom ucieczkę, była właśnie Odessa". Kiedy pierwsze zadanie zapewnienia mordercom schronienia w bardziej gościnnych stronach zostało osiągnięte, ludzie ci zapragnęli czegoś więcej. Wielu z nich nigdy nie opuściło Niemiec. Gdy krajem rządzili alianci, zdecydowali się pozostać w ukryciu i posługiwać fałszywymi nazwiskami i papierami. Inni, w nowej już skórze, powrócili do kraju. Jedynie nieliczni, ci najważniejsi, pozostali za granicą, by z przytulnego i bezpiecznego wygnania kierować organizacją.
Zadania Odessy" były i pozostają takie same. Jest ich pięć: adaptacja byłych członków SS do życia zawodowego w nowej Republice Federalnej stworzonej przez aliantów w 1949 roku, przenikanie do partii politycznych, przynajmniej na niższych szczeblach, opłacanie najlepszych adwokatów dla doprowadzonych przed sąd morderców z SS oraz udaremnianie wszelkimi sposobami podejmowanych w Niemczech Zachodnich działań aparatu sprawiedliwości przeciw byłym Kameraden, zapewnienie ludziom z SS możliwości zakładania przedsiębiorstw handlowych i przemysłowych, aby zdążyli skorzystać z cudu ekonomicznego, dzięki któremu po 1945 roku kraj się odbudował, oraz urabianie za pomocą propagandy narodu niemieckiego, by zaakceptował pogląd, iż mordercy z SS to tacy sami żołnierze patrioci, którzy spełniali jedynie swój obowiązek wobec ojczyzny i żadną miarą nie zasługują na prześladowania, na jakie bezustannie naraża ich wymiar sprawiedliwości i sumienie narodu.
Realizacja powyższych zadań dzięki ogromnym funduszom organizacji w znacznym stopniu się powiodła, a jej największym sukcesem było to, iż wymierzanie kary w sądach zachodnioniemieckich często sprowadzało się do farsy. Zmieniając wielokrotnie nazwę Odessa" usiłowała zaprzeczyć, iż w ogóle istnieje jako organizacja, a robiła to na tyle skutecznie, że wielu Niemców jest skłonnych tak właśnie uważać. A jednak ona istnieje, Kameraden zaś spod znaku trupiej czaszki są nadal z nią związani.
Oprócz sukcesów, jakie Odessa" odnosiła na każdym prawie polu, czasami ponosiła ona również i porażki. Największy cios został jej zadany wczesną wiosną 1964 roku, kiedy do Ministerstwa Sprawiedliwości w Bonn dotarła niespodziewanie anonimowa przesyłka. Dla tych, zresztą bardzo nielicznych, urzędników, którzy widzieli nazwiska na dokumentach, przesyłka ta stała się znana jako Akta Odessy".


Rozdział 1
Kiedy analityk z wywiadu skończył pisać raport, nad Tel Awiwem unosił się zielonkawoniebieski brzask. Rozprostował zdrętwiałe mięśnie ramion, zapalił następnego time'a z filtrem i odczytał końcowe fragmenty.
W tym samym czasie, osiemdziesiąt kilometrów na wschód, w miejscu zwanym Vad Vashem stał pogrążony w modlitwie mężczyzna, na którego informacjach opierał się raport. O tym analityk jednak nie wiedział. Nie wiedział dokładnie, w jaki sposób uzyskano zamieszczone w raporcie dane ani też ilu ludzi zginęło, nim do niego dotarły. Nie musiał zresztą wiedzieć. Musiał natomiast mieć gwarancję, że informacje te są ścisłe i że swą prognostyczną analizę przeprowadził w sposób logiczny i prawidłowy.
Potwierdzające się dane, jakie napływają do naszego biura, wskazują, że wymieniony agent dość precyzyjnie określił położenie fabryki. Przy podjęciu odpowiednich kroków można będzie przyjąć, że władze zachodnioniemieckie zajmą się jej rozbiórką.
Zaleca się niezwłoczne przekazanie powyższym władzom rzeczywistego obrazu sytuacji. Agencja jest zdania, że byłby to najlepszy sposób zapewnienia sobie przychylnego stanowiska w najwyższych sferach Bonn, co pozwoliłoby na kontynuację kontraktu podpisanego w hotelu Waldorf".
Tym samym możemy zapewnić Szanownych Członków Komitetu, że realizacja programu znanego pod kryptonimem Wulkan" zostaje zaniechana. Wynika z tego  o czym zapewniają nas najlepsi specjaliści  że rakiety nie zostaną wystrzelone w terminie. Kończąc, można przyjąć, że jeśli kiedykolwiek wybuchnie wojna z Egiptem, będzie to wojna prowadzona i wygrana za pomocą broni konwencjonalnej, to znaczy wygrana przez państwo Izrael.
Analityk podpisał się u dołu dokumentu i postawił datę: 23 lutego 1964 roku. Następnie nacisnął dzwonek, by wezwać kuriera, który zabierze raport do biura premiera.
Chyba wszyscy doskonale pamiętają, co robili 22 listopada 1963 roku, dokładnie w chwili, gdy usłyszeli o śmierci prezydenta Ken-nedy'ego. Kule dosięgły Kennedy'ego o 12.30 czasu lokalnego, wiadomość o jego śmierci podano około 13.30 tego samego czasu. W Nowym Jorku była wówczas 14.30, w Londynie 1.30, w chłodnym zaś Hamburgu, w którym zacinał deszcz ze śniegiem  20.30.
Peter Miller wracał właśnie do centrum Hamburga od matki zamieszkałej w Osdorf, jednej z peryferyjnych dzielnic miasta. Jeździł do niej w każdy piątek wieczorem, głównie dlatego, by sprawdzić, czy jej czegoś nie brakuje na weekend, a poza tym uważał, że powinien ją odwiedzać przynajmniej raz w tygodniu. Dzwoniłby do niej, gdyby miała telefon, ale ponieważ nie miała, musiał więc jeździć. I dlatego nie chciała mieć telefonu.
Jadąc jak zwykle włączył radio i słuchał muzyki nadawanej przez Niemiecką Rozgłośnię Północno-Zachodnią. O 20.30 był na szosie z Osdorf, dziesięć minut jazdy od domu matki, gdy nagle, w połowie taktu, przerwano audycję.
 Achtung, Achtung - głos spikera drżał z napięcia.  Nadajemy komunikat. Prezydent Kennedy nie żyje. Powtarzam, prezydent Kennedy nie żyje.
Miller przeniósł wzrok z drogi na przyćmioną skalę u góry radia. jak gdyby jego oczy mogły zaprzeczyć temu, co właśnie usłyszał, jak gdyby mogły go przekonać, że odbiera niewłaściwą stację, która nadaje absurdalne wiadomości.
 O Boże  szepnął. Nacisnął pedał hamulca i zjechał na pobocze z prawej strony drogi. Rozejrzał się. Inni kierowcy jadący długą, szeroką i prostą autostradą przez Altonę w kierunku centrum Hamburga, którzy usłyszeli ten sam komunikat, także zjeżdżali na pobocze, jak gdyby prowadzenie samochodu stało się nagle nie do pogodzenia ze słuchaniem radia, co poniekąd było prawdą.
Miller widział zapalające się przed nim światła stopu, kiedy kierowcy podążający w tym samym co on kierunku zjeżdżali na prawo, by zatrzymać się przy krawężniku i wysłuchać dodatkowych wiadomości, które bez przerwy nadawano przez radio. Po lewej migotały wściekle światła samochodów jadących od strony miasta, kiedy i tamci kierowcy skręcali na chodnik. Minęły go dwa samochody. Miller ujrzał w przelocie, jak kierowca pierwszego trąbiąc zawzięcie stuka się w czoło zwrócony w jego kierunku  tak zwykle kierowcy w Niemczech w niezbyt uprzejmy sposób dają do zrozumienia tym, którzy ich zdenerwują, że są niespełna rozumu.
Wkrótce się dowie, pomyślał Miller.
Lekką muzykę w radio zastąpił Marsz Żałobny   najwidoczniej każdy prezenter radiowy ma go pod ręką. W przerwach odczytywano najnowsze wiadomości nadsyłane dalekopisem i przynoszone prosto z pokoju redakcyjnego. Podawano coraz więcej szczegółów: o tym, że prezydent jechał odkrytym samochodem w Dallas, o strzelcu w oknie szkolnej składnicy książek. Nikt jednak nie wspominał, że kogoś aresztowano.
Z samochodu, który zatrzymał się przed Millerem, wysiadł kierowca i ruszył w jego stronę. Podszedł do lewych drzwi, kiedy jednak  ku swemu zdziwieniu  zorientował się, że kierownica jest po prawej, obszedł samochód dookoła. Mężczyzna miał na sobie ortalionową kurtkę z futrzanym kołnierzem. Miller opuścił szybę.
Słyszał pan?      zaczął mężczyzna, nachylając się ku niemu.
-    Aha.
To niesamowite.
W całym Hamburgu, w całej Europie, na całym świecie zupełnie obcy sobie ludzie podchodzili do siebie, by porozmawiać o tym, co się zdarzyło.
  Uważa pan, że to komuniści?  zapytał mężczyzna.
-    Nie mam pojęcia.
  Jeśli to komuniści, może nam grozić wojna.
- Niewykluczone  odpowiedział Miller. Chciał, żeby facet już sobie poszedł. Jako dziennikarz łatwo mógł sobie wyobrazić chaos panujący teraz w redakcjach na terenie całego kraju  wzywa się wszystkich pracowników gazety, by wydanie specjalne mogło się nazajutrz pojawić na stołach wraz ze śniadaniem. Oznaczało to przygotowanie nekrologów, zredagowanie naprędce i złożenie do druku tysięcy hołdów na cześć zmarłego, oznaczało też blokadę linii telefonicznych przez ludzi, którzy wrzeszcząc domagają się podania więcej szczegółów, a to wszystko dlatego, że jakiś człowiek leży martwy z roztrzaskaną głową w jakimś tam mieście w Teksasie.
Żałował poniekąd, że nie jest reporterem żadnej gazety, ale odkąd przed trzema laty zaczął uprawiać swój zawód jako wolny strzelec, wyspecjalizował się w wiadomościach krajowych, dotyczących głównie przestępstw, policji i świata podziemnego. Matce bardzo nie podobała się praca, którą wykonywał. Zarzucała mu, że obraca się wśród wstrętnych typów", a jego argumenty, iż dzięki swej dociekliwości stał się jednym z najbardziej wziętych reporterów w Niemczech, nie były w stanie jej przekonać. Nadal uważała, że dziennikarstwo nie jest zawodem godnym jej jedynego syna.
W trakcie nadawania wiadomości Miller próbował gorączkowo znaleźć jakiś inny punkt widzenia", coś, co można by wyszperać w samych Niemczech i co stanowiłoby zarazem jakiś poboczny wątek głównego wydarzenia. Reakcję rządu niemieckiego przedstawią dziennikarze z Bonn  podobnie jak wspomnienia z wizyty Kennedy'ego w Berlinie w czerwcu ubiegłego roku. Nie przychodziła mu jednak do głowy żadna ciekawa, malownicza historia, którą dałoby się gdzieś wywęszyć i sprzedać któremuś z niemieckich tygodników ilustrowanych  najlepszych odbiorców dla tego typu dziennikarstwa.
Oparty o szybę mężczyzna wyczuł, że Miller myślami błądzi gdzieś daleko, przypuszczalnie ogarnięty żalem po zmarłym prezydencie. Przestał więc mówić o wojnie światowej i wpadł w taki sam grobowy nastrój.
  Ja, ja  mruknął roztropnie, tak jakby to wszystko już dawno przewidział.  Ci Amerykanie to porywczy ludzie, mówię panu. Mają w sobie jakąś gwałtowność, coś, czego my nie jesteśmy w stanie zrozumieć.
Tak      odpowiedział Miller z roztargnieniem.
  No, muszę jechać do domu.  Mężczyzna wyprostował się zrozumiawszy wreszcie aluzję.  Grtiss Gott.      Zaczął iść w kierunku swego samochodu.
Miller zdał sobie sprawę, że nieznajomy odchodzi.
  Ja, gute Nacht!  zawołał przez otwartą szybę, którą następnie zasunął przed zacinającym znad Elby deszczem ze śniegiem. Przez radio ciągle nadawano muzykę żałobną i spiker zapowiedział, że do końca programu nie będzie już żadnego popu, tylko komunikaty z przerywnikami muzycznymi utrzymanymi w odpowiednim nastroju.
Miller rozparł się na wygodnym, skórzanym siedzeniu swego jaguara i zapalił roth-handla, mocnego papierosa bez filtra, o odrażającym zapachu  to kolejna rzecz, którą matka miała za złe sprawiającemu jej zawód synowi.
Człowieka zawsze intryguje, co by było, gdyby... lub też... gdyby nie. Zazwyczaj ta gimnastyka umysłowa nie przynosi żadnego pożytku, ponieważ to, co by się mogło wydarzyć, jest jedną wielką niewiadomą. Można jednak z dużym prawdopodobieństwem powiedzieć, że gdyby tej nocy Miller nie słuchał radia, nie tkwiłby na poboczu przez pół godziny. Nie zauważyłby też karetki pogotowia, nie dowiedział się
0   Salomonie Tauberze czy Eduardzie Roschmannie, i czterdzieści miesięcy później państwo Izrael prawdopodobnie przestałoby istnieć.
Nie wyłączając radia dopalił papierosa, odkręcił szybę i wyrzucił niedopałek. Nacisnął guzik i 3,8-litrowy silnik jaguara XK 150S pod długą pochyłą maską zawył niczym złe zwierzę usiłujące wydostać się z klatki, przechodząc po chwili w normalny spokojny pomruk. Miller mignął światłami reflektorów, sprawdził, czy z tyłu nic nie nadjeżdża,
1  włączył się w rosnący strumień samochodów na drodze z Osdorf.
Dojechał aż do świateł przy Stresemannstrasse i kiedy zatrzymał się na czerwonym, usłyszał za sobą wycie karetki. Minęła go z lewej na sygnale, którego dźwięk to opadał, to się wznosił, i nim wjechała na skrzyżowanie na czerwonym świetle, nieznacznie zwolniła, po czym przemknęła Millerowi tuż przed nosem, skręcając w prawo w Daimler-strasse. Dziennikarz zareagował odruchowo. Wcisnął sprzęgło i jaguar pognał w odległości dwudziestu metrów za karetką.
Po chwili już żałował, że nie pojechał prosto do domu. Prawdopodobnie to nic ważnego, choć z drugiej strony  nigdy nie wiadomo. Karetka zawsze oznacza jakieś kłopoty, a kłopoty to być może artykuł, zwłaszcza jeśli na miejscu jesteś pierwszy, a cała sprawa wyjaśnia się, zanim jeszcze dotrą dziennikarze z redakcji. Jakaś duża kraksa na drodze, ogromny pożar na przystani albo w budynku, gdzie uwięzione są dzieci. Wszystko może się zdarzyć. W skrytce samochodu Miller zawsze woził małą Jashicę z lampą błyskową, ponieważ trudno przewidzieć, co się człowiekowi przytrafi.
Znał faceta, który 6 lutego 1958 roku znalazł się na lotnisku w Monachium i tak się złożyło, że samolot, na którego pokładzie lecieli piłkarze Manchester United, rozbił się dosłownie kilkaset metrów od miejsca, gdzie stał. Facet ten nie był nawet zawodowym fotografem, po prostu wyjął aparat, który zabrał ze sobą na narty, i jako pierwszy i jedyny zrobił zdjęcia płonącego samolotu. Od magazynów ilustrowanych zainkasował za nie ponad pięćdziesiąt tysięcy marek.
Minąwszy stację kolejową w Altonie, karetka wcisnęła się w labirynt wąskich, zapuszczonych uliczek, pędząc w stronę rzeki. Kierowca karetki, mercedesa o wysokim dachu i spłaszczonym przedzie, z pewnością dobrze znał Hamburg i świetnie prowadził. Mimo większego przyspieszenia i sztywnego zawieszenia jaguara Miller czuł, jak tylne koła samochodu ślizgają się na wilgotnej po deszczu kostce.
Miller minął z dużą prędkością sklep Mencka z częściami samochodowymi i dwie uliczki dalej znalazł odpowiedź na nurtujące go pytanie. Karetka wjechała w brudną, zaniedbaną uliczkę, słabo oświetloną i ponurą w zacinającym deszczu ze śniegiem, przy której stały rozsypujące się bloki mieszkalne i czynszowe domy. Zatrzymała się przed jednym z nich, gdzie podjechał już wóz policyjny; jego wirujące niebieskie światło na dachu rzucało smugi upiornej łuny na twarze przechodniów, którzy tłoczyli się przed wejściem do budynku.
Krzepki sierżant policji w pelerynie wykrzykiwał do tłumu, żeby się cofnął i zrobił miejsce dla karetki. W powstałą lukę wślizgnął się mercedes. Kierowca i sanitariusz wyszli z szoferki, podbiegli do tylnych drzwi samochodu i wyciągnęli puste nosze. Zamieniwszy kilka słów z sierżantem, pospieszyli na górę.
Miller zaparkował jaguara przy przeciwległym krawężniku jakieś dwadzieścia metrów dalej. Patrzył zdziwiony. Nie było żadnego wypadku ani pożaru, ani też uwięzionych w płonącym domu dzieci. Pewnie ktoś miał atak serca. Wysiadł z samochodu i podszedł w stronę tłumu, który sierżant usiłował odeprzeć utrzymując w półkolu wokół drzwi.
  Czy mogę wejść na górę?  zapytał.
  Oczywiście, że nie. Nic tam po panu.
  Jestem dziennikarzem  powiedział Miller pokazując hambur-ską legitymację prasową.
  A ja policjantem. Nikomu nie wolno wchodzić. Schody są za wąskie i niezbyt bezpieczne. Poza tym zaraz zejdą ci z karetki.

Był to potężny mężczyzna mierzący około metra osiemdziesięciu: stojąc w pelerynie i rozpościerając szeroko ramiona, by powstrzymać napierający tłum, przypominał wrota do stodoły, których nie sposób otworzyć.
  A co się tam stało?
  Nie wolno mi składać żadnych oświadczeń. Może się pan dowiedzieć później na posterunku.
Mężczyzna w cywilnym ubraniu zszedł po schodach na chodnik. Wirujące światło na dachu policyjnego volkswagena omiotło jego twarz i wtedy Miller go rozpoznał. Razem chodzili do szkoły średniej w Hamburgu. Mężczyzna był młodszym inspektorem policji przydzielonym do służby na głównym posterunku w Altonie.
  Cześć, Karl.
Na dźwięk swego imienia inspektor odwrócił się i badawczo przyjrzał tłumowi za plecami sierżanta. W smudze światła padającego z dachu policyjnego samochodu zauważył Millera i uniósł prawą dłoń. Twarz rozjaśnił mu szeroki uśmiech, po części przyjacielski, po części zdradzający rozdrażnienie.
  W porządku  skinął na  sierżanta.   Facet jest raczej nieszkodliwy.
Sierżant opuścił rękę i Miller błyskawicznie prześlizgnął się obok niego. Uścisnął dłoń Brandtowi.
  Co ty tu robisz?  spytał inspektor.
  Jechałem za karetką.
  Jak hiena, co? Czym się ostatnio zajmujesz?
  Tym co zawsze. Pisuję dorywczo.
  Z tego, co widzę, nieźle ci się powodzi. Raz po raz natrafiam na twoje nazwisko w magazynach.
  Takie już życie. Słyszałeś o Kennedym?
  Tak. A niech to cholera! Pewnie teraz wywracają całe Dallas do góry nogami. Dobrze, że to nie mój rejon.
Miller skinął w kierunku słabo oświetlonej sieni, gdzie mała goła żarówka rzucała żółty blask na odłażącą tapetę.
  Samobójstwo.  Facet otruł się gazem.  Sąsiedzi poczuli, jak wydobywa się spod drzwi, i wezwali nas. Dobrze, że nikt nie zapalił zapałki. Wszędzie cuchnęło jak cholera.
  Może to jakiś gwiazdor filmowy, co?  zapytał Miller.
  Jasne. Mieszkają w takich miejscach jak to. Nie. To jakiś staruszek. W każdym razie wyglądał tak, jakby już nie żył od lat. Co noc zdarza się coś takiego.
  No tak. Gdziekolwiek jednak się teraz znajduje, na pewno nie będzie mu gorzej niż tutaj.
Inspektor uśmiechnął się przelotnie i odwrócił w chwili, kiedy dwaj sanitariusze pokonując siedem ostatnich schodków zeszli do sieni ze swoim ładunkiem.
  Zrobić przejście. Przepuścić ich!  Brandt spojrzał w tył. Sierżant natychmiast zaczął wrzeszczeć, odpychając tłum jeszcze
dalej. Sanitariusze weszli na chodnik i skierowali się w stronę otwartych drzwi mercedesa. Brandt, a wraz z nim i Miller, który nie odstępował go ani na krok, ruszyli za nimi. Millerowi nie chodziło o to, by przyjrzeć się zmarłemu, nawet mu to przez myśl nie przeszło. Szedł po prostu za Brandtem. Kiedy sanitariusze znaleźli się przy drzwiach samochodu, pierwszy z nich umocował koniec noszy na specjalnych szynach, a drugi szykował się, by wsunąć je do środka.
  Poczekaj  polecił Brandt i odsłonił róg koca przykrywający twarz zmarłego.  To tylko formalność  rzucił przez ramię.  W raporcie muszę stwierdzić, że asystowałem przy przenoszeniu zwłok do karetki i transporcie do kostnicy.
Światła wewnątrz mercedesa paliły się jaskrawo i przez moment Miller mógł przyjrzeć się twarzy samobójcy. Uderzyło go, że nigdy w życiu nie widział czegoś równie brzydkiego i starego. Pomijając nawet skutki otrucia gazem  matowe plamy na skórze, niebieskawe zabarwienie warg  człowiek ten nawet za życia nie mógł być przystojny. Z prawie łysej czaszki zwisało zaledwie kilka kosmyków prostych włosów. Oczy miał zamknięte. Wklęsła twarz sprawiała wrażenie wycieńczonej, a z braku sztucznych zębów policzki zdawały się zapadnięte tak głęboko, że niemal dotykały ust od wewnątrz, co sprawiało, iż człowiek ten przypominał upiora z filmu grozy. Nie miał prawie warg  zarówno dolną, jak i górną przecinały pionowe zmarszczki; Millerowi przypominało to widzianą niegdyś wysuszoną czaszkę z dorzecza Amazonki, z zaszytymi przez tubylców ustami. Wrażenie potęgowały dwie zbladłe już, nieregularne blizny biegnące wzdłuż twarzy  od skroni lub czubka ucha do kącika ust.
Popatrzywszy przez chwilę Brandt naciągnął koc, skinął na stojącego za nim sanitariusza i cofnął się o krok. Mężczyzna wepchnął nosze do środka, zamknął drzwi, okrążył samochód i zajął miejsce w szoferce, gdzie siedział już jego kolega. Karetka szybko odjechała. Przy wtórze stłumionych pomruków sierżanta ludzie zaczęli się rozchodzić.
  No dalej! Przedstawienie skończone! Nie ma tu nic do oglądania! Zabierzecie się w końcu do domu czy nie?
  Zachwycające.  Miller spojrzał pytająco na Brandta.
  Tak. Biedny staruszek. Nic z tego nie zrobisz, co? Miller popatrzył ze smutkiem.
  Nie. Tak jak mówiłeś: co noc jeden. Ludzie umierają na całym świecie, ale dzisiaj nikt nie zwróci na to uwagi. Bo Kennedy nie żyje.
  Wy zasrani dziennikarze.  Inspektor Brandt zaśmiał się kpiąco.
  Spójrzmy prawdzie w oczy. To o Kennedym ludzie chcą czytać. I po to kupują gazety.
  Tak... No dobra, muszę już jechać na posterunek. Cześć, Peter. Uścisnąwszy  sobie  dłonie  rozstali  się.   Miller  ruszył  w  stronę
dworca w Altonie, wjechał na główną drogę prowadzącą do centrum miasta i dwadzieścia minut później wprowadzał już jaguara do podziemnego garażu przy Hansa Platz, dwieście metrów od wieżowca, na którego szczycie znajdowało się jego mieszkanie.
Trzymanie samochodu w podziemnym garażu przez całą zimę sporo kosztowało, ale była to jedna z ekstrawagancji, na jakie sobie pozwalał. Lubił swój dość drogi apartament, ponieważ mógł z dużej wysokości przyglądać się ruchliwemu bulwarowi Steindamm. O ubranie czy jedzenie zbytnio się nie troszczył. Mając dwadzieścia dziewięć lat i prawie metr osiemdziesiąt wzrostu, zmierzwione ciemne włosy i piwne oczy, za którymi przepadają kobiety, nie potrzebował drogich ubrań.
  Nawet zakonnicę mógłbyś sprowadzić na złą drogę  powiedział mu kiedyś zazdrosny kolega.  Miller śmiał się z tego, choć jednocześnie sprawiło mu to przyjemność, wiedział bowiem, że to prawda.
W swoim życiu miał trzy prawdziwe pasje: sportowe samochody, dziennikarstwo i Sigrid, chociaż  co czasami ze wstydem przyznawał  w razie gdyby przyszło mu dokonać wyboru między Sigi a jaguarem, Sigi musiałaby gdzie indziej ulokować swoje uczucia.
Zaparkowawszy samochód wysiadł i stanął obok, by sobie na niego popatrzeć w świetle lamp palących się w garażu. To go nigdy nie nużyło. Podziwiał jaguara nawet na ulicy, czasami w towarzystwie przygodnego przechodnia, który nie zdając sobie sprawy, że wóz należy do Millera, przystawał obok niego mówiąc:  Ale maszyna!
Nieczęsto się zdarza, by młody, pracujący dorywczo dziennikarz jeździł jaguarem XK 150S. W Hamburgu części zamienne były prawie nieosiągalne, tym bardziej że serię 
XK, z której S stanowił ostatni model, zaprzestano produkować w 1960 roku. Miller sam więc reperował samochód i niedziele przeważnie spędzał w kombinezonie roboczym leżąc pod podwoziem lub grzebiąc się w silniku. Dzięki trzem gaźnikom z dodatkową dyszą paliwa benzyna, którą zużywał, biorąc zwłaszcza pod uwagę cenę paliwa w Niemczech, w sposób zasadniczy obciążała jego kieszeń  niemniej płacił chętnie. Wynagradzał mu to gwałtowny ryk gazów spalinowych, kiedy na pustej autostradzie naciskał pedał przyspieszenia, czy siła odrzutu, którą odczuwał, gdy samochód jak rakieta brał zakręt na górskiej drodze. Ponadto, przy przednich kołach wzmocnił zawieszenie niezależne, a ponieważ jaguar miał sztywne zawieszenie z tyłu, na zakrętach trzymał się pewnie jak skała, podczas gdy inni kierowcy usiłując dorównać mu szybkością kolebali się gwałtownie na sprężynach amortyzacyjnych. Zaraz po kupnie jaguara Miller kazał go przemalować na czarno i ozdobić długim żółtym pasem na każdym boku. Ponieważ samochód ten wyprodukowano w Coventry, w Anglii, i to nie w wersji eksportowej, kierownica znajdowała się z prawej strony, co czasami stwarzało pewne trudności przy wyprzedzaniu. Miller mógł jednak bez problemu zmieniać biegi lewą ręką, w prawej trzymając drgającą kierownicę, i wkrótce do tego przywykł.
Ciągle jeszcze nie mógł się nadziwić, jaki to szczęśliwy traf sprawił, że udało mu się go kupić. Na początku lata czekając w kolejce u fryzjera bezmyślnie otworzył magazyn muzyczny. Zazwyczaj nie czytywał plotek o gwiazdach muzyki młodzieżowej, ale nic innego nie było pod ręką. Całą wkładkę poświęcono błyskawicznej międzynarodowej karierze czwórki młodych angielskich długowłosych. Twarz o dużym nosie z prawej strony zdjęcia nic mu nie mówiła, ale kiedy przypatrywał się pozostałej trójce, w kartotece jego pamięci otworzyła się nagle jakaś szufladka.
Obce były mu również tytuły dwóch płyt, dzięki którym zespół stał się znany: Please, Please Me" i Love Me, Do", ale te trzy twarze przez dwa następne dni nie dawały mu spokoju. I wtedy sobie przypomniał  przeszło rok temu, w 1962 roku, śpiewali w programie małego kabaretu
nie opodal Reeperbahn. Upłynął kolejny dzień, nim zdołał sobie przypomnieć nazwę tego kabaretu, ponieważ był tam tylko raz  wpadł na drinka, by wyciągnąć informacje na temat gangu z Sankt Pauli od kogoś ze światka podziemnego. Lokal nazywał się Star Club". Pojechał tam i odnalazł ich na afiszach z 1962 roku. Występowali wtedy w piątkę  trzech, których rozpoznał, i dwóch innych: Pete Best i Stuart Sutliffe.
Następnie poszedł do fotografa, który robił fotosy reklamowe dla impresaria Berta Kampferta i odkupił od niego prawa autorskie do reprodukcji wszystkich zdjęć. Jego artykuł Jak Hamburg odkrył Beatlesów" drukował prawie każdy magazyn muzyki pop w Niemczech; ukazał się również w prasie zagranicznej. Za otrzymane honoraria Miller kupił jaguara, którego wypatrzył już przedtem w salonie samochodowym  sprzedał go pewien brytyjski oficer, którego żona ze względu na zaawansowaną ciążę po prostu się w nim nie mieściła. Z wdzięczności dla Beatlesów kupił nawet kilka ich płyt, ale tylko Sigi je nastawiała.
Wysiadł z samochodu i wydostał się po rampie na ulicę. Kiedy dotarł do domu, dochodziła północ. Mimo że matka jak zwykle przyrządziła mu o szóstej obfity posiłek, znowu poczuł głód. Zrobił sobie talerz jajecznicy i wysłuchał wieczornych wiadomości. Mówiono wyłącznie o Kennedym. Policja nadal poszukiwała zabójcy. Ponieważ jednak z Dallas nie napływały żadne nowe informacje, coraz więcej uwagi poświęcano kontekstowi niemieckiemu. Komentator rozwodził się nad sympatią Kennedy'ego do Niemiec i jego wizytą w Berlinie zeszłego lata, kiedy to prezydent wygłosił po niemiecku swoją słynną kwestię:  Ich bin ein Berliner.
Potem odtworzono z taśmy przemówienie, w którym burmistrz Berlina Zachodniego, Willy Brandt, drżącym ze wzruszenia głosem złożył hołd Kennedy"emu, a także wystąpienia innych polityków  kanclerza Ludwiga Erharda i jego poprzednika, Konrada Adenauera, który ustąpił 15 października ubiegłego roku.
Peter Miller wyłączył radio i poszedł spać. Żałował, że Sigi nie ma w domu, bo w chwilach przygnębienia lubił się do niej przytulić. Wtedy mu stawał i zaczynali się kochać, po czym, ku jej rozdrażnieniu, ponieważ zawsze w takich chwilach nachodziła ją ochota, by porozmawiać o małżeństwie i dzieciach, zapadał w głęboki sen. Jednakże kabaret, w którym Sigi występowała, zamykano dopiero około czwartej nad ranem, a w piątki nawet jeszcze później, gdyż turyści i przyjezdni goście z prowincji zapełniający Reeperbahn byli gotowi postawić szampana dziewczynie o dużych cyckach i w wydekoltowanej sukni za cenę dziesięciokrotnie wyższą niż w restauracji. A Sigi miała największe cycki i najbardziej wycięty dekolt.
Miller zapalił więc następnego papierosa i za piętnaście druga zasnął. Przyśniła mu się odrażająca twarz otrutego gazem starca ze slumsów Altony.
Podczas gdy w Hamburgu Peter Miller zajadał jajecznicę, w komfortowo urządzonym salonie domu przylegającego do szkoły jeździeckiej w pobliżu kairskich piramid siedziało popijając sobie pięciu mężczyzn. Dochodziła pierwsza w nocy. Mężczyźni byli po dobrej kolacji, a wiadomości z Dallas, które usłyszeli przed czterema godzinami, wprawiły ich w doskonały nastrój.
Trzej byli Niemcami, dwaj pozostali Egipcjanami. Żona gospodarza, a zarazem właściciela szkoły jeździeckiej  ulubionego miejsca spotkań śmietanki kairskiego towarzystwa i wielotysięcznej kolonii niemieckiej, poszła już spać, zostawiając pięciu mężczyzn pochłoniętych rozmową, która pewnie przeciągnie się do wczesnych godzin rannych.
W fotelu klubowym o skórzanym oparciu, obok okna ze spuszczonymi żaluzjami, siedział Hans Appler, niegdyś ekspert do spraw żydowskich w nazistowskim Ministerstwie Propagandy dr. Josefa Goebbelsa. Zaraz po zakończeniu wojny osiadł w Egipcie, gdzie znalazł się w tajemniczy sposób dzięki Odessie". Przyjął wówczas nazwisko Salah Chaffar i podjął pracę doradcy do spraw żydowskich w jednym z egipskich ministerstw. W ręku trzymał szklaneczkę whisky. Po jego lewej stronie siedział Ludwig Heiden, również były ekspert ze sztabu Goebbelsa, zatrudniony obecnie w tymże samym ministerstwie. W ostatnim czasie Heiden przeszedł na islam, odbył pielgrzymkę do Mekki i zmienił nazwisko na El Hadj. Z szacunku do nowej religii w szklaneczce miał sok pomarańczowy. Obaj mężczyźni nadal byli zagorzałymi nazistami.
Jednym z Egipcjan był pułkownik Shamseddin Badran, osobisty adiutant marszałka Abdel Hakim Amera, późniejszego wiceprezydenta Egiptu, którego po wojnie sześciodniowej w 1967 roku oskarżono o zdradę i który później popełnił samobójstwo. Drugim  pułkownik Ali Samir, szef Moukhabaratu, egipskich tajnych służb wywiadowczych.
W kolacji uczestniczył również szósty gość, gość honorowy, który zaraz po nadaniu o 21.30 czasu lokalnego wiadomości o śmierci Kennedy'ego pospieszył z powrotem do Kairu. Mężczyzną tym był Anwar es-Sadat, przewodniczący egipskiego Zgromadzenia Narodowego, bliski współpracownik prezydenta Nasera i jego następca.
  A więc Kennedy, ten sympatyk Żydów, nie żyje.  Hans Appler wzniósł szklaneczkę do góry.  Panowie, wznoszę toast.
  Mamy puste szklanki  zaprotestował pułkownik Samir. Gospodarz zaraz pospieszył naprawić to niedopatrzenie rozlewając
do szklaneczek wyjętą z kredensu szkocką whisky.
Nazwanie Kennedy'ego sympatykiem Żydów nie zbiło z tropu nikogo z obecnych. 14 marca 1960 roku, kiedy Dwight Eisenhower był jeszcze prezydentem Stanów Zjednoczonych, premier Izraela Dawid Ben Gurion i kanclerz Niemiec Konrad Adenauer odbyli potajemne spotkanie w nowojorskim hotelu Waldorf-Astoria", spotkanie, które jeszcze dziesięć lat wcześniej byłoby nie do pomyślenia. To, o czym mówili obaj politycy, poczytywano za niemożliwe nawet w 1960 roku, i dlatego musiały upłynąć lata, nim szczegóły rozmów wyszły na jaw. Z tego też powodu prezydent Naser pod koniec 1963 roku zlekceważył informacje, jakie za pośrednictwem Odessy" i Moukhabaratu pułkownika Samira znalazły się na jego biurku.
Dwaj mężowie stanu podpisali wówczas porozumienie, w myśl którego Niemcy zachodnie przyznały Izraelowi kredyty w wysokości 50 milionów dolarów rocznie bez żadnych warunków wstępnych. Niebawem jednak Ben Gurion zorientował się, że pieniądze to jedno, a stałe i pewne źródło dostaw broni to drugie. Sześć miesięcy później porozumienie zawarte w hotelu Waldorf" uwieńczyła kolejna umowa podpisana przez ministrów obrony Niemiec i Izraela  Franza Josefa Straussa i Szimona Peresa. Zgodnie z jej warunkami Izrael uzyskał prawo do wykorzystania przyznanych mu pieniędzy na zakup broni w Niemczech.
Zdając sobie sprawę ze znacznie bardziej kontrowersyjnego charakteru drugiej umowy, Adenauer zwlekał wiele miesięcy, zanim w 1961 roku udał się do Nowego Jorku na spotkanie z nowym prezydentem USA, Johnem Fitzgeraldem Kennedym. Prezydent wywierał nacisk na kanclerza. Nie życzył sobie, by broń dostarczano Izraelowi bezpośrednio ze Stanów, zależało mu jednak, by jakoś tam docierała. Izrael potrzebował myśliwców, samolotów transportowych, haubic kalibru 105 mm, samochodów i transporterów opancerzonych oraz czołgów, przede wszystkim czołgów.
Wszystko to Niemcy posiadali, przeważnie zresztą był to sprzęt produkcji amerykańskiej  kupiony w Stanach, by wyrównać koszty utrzymania wojsk amerykańskich stacjonujących w Niemczech w myśl ustaleń NATO, bądź wyprodukowany na miejscu na licencji amerykańskiej.
Pod naciskiem Kennedy'ego umowa StraussPeres została sfinalizowana. Pierwsze niemieckie czołgi zaczęły docierać do Hajfy pod koniec czerwca 1963 roku. Trudno jednak było utrzymać ten fakt w tajemnicy przez dłuższy czas  zbyt wielu ludzi było w to zamieszanych. Odessa" dowiedziała się o całej sprawie pod koniec 1962 roku i bezzwłocznie poinformowała o tym Egipcjan, z którymi jej agenci ściśle współpracowali w Kairze.
Pod koniec 1963 roku sytuacja zaczęła przybierać inny obrót. 15 października ustąpił Konrad Adenauer  Lis z Bonn i Żelazny Kanclerz, jak go nazywano, przeszedł na emeryturę. Jego miejsce zajął Ludwig Erhard, popularny wśród wyborców ojciec niemieckiego cudu gospodarczego, słaby i chwiejny jednak w kwestiach polityki zagranicznej.
Nawet w czasie rządów Adenauera istniała w zachodnioniemieckim gabinecie krzykliwa frakcja domagająca się unieważnienia kontraktu na sprzedaż broni do Izraela i wstrzymania dostaw, zanim jeszcze się zaczęły. Stary kanclerz uciszył krzykaczy kilkoma dosadnymi zdaniami, miał przy tym taki autorytet, że zamilkli.
Erhard, który zdążył zdobyć sobie przydomek Gumowego Lwa, był natomiast człowiekiem zupełnie innego pokroju. Gdy tylko objął urząd kanclerski, do głosu ponownie doszła frakcja przeciwna sprzedaży broni do Izraela, związana z Ministerstwem Spraw Zagranicznych i pieczołowicie dbająca o to, by stosunki Niemiec ze światem arabskim układały się doskonale i stale się polepszały. Erhard zaczai się wahać. Jednakże zarówno krzykacze, jak i kanclerz napotkali niewzruszone stanowisko Johna Kennedy'ego, który uważał, że Izrael powinien otrzymywać broń za pośrednictwem Niemiec. I oto Kennedy'ego zastrzelono. Pytanie, jakie sobie zadawano wczesnym rankiem 23 listopada, było proste, a jednocześnie bardzo istotne: czy prezydent Lyndon Johnson przestanie wywierać nacisk na Niemcy i pozwoli, by niezdecydowany kanclerz z Bonn wycofał się z kontraktu? Nie zrobił tego, ale w Kairze głęboko wierzono, że tak się właśnie stanie.
Napełniwszy szklaneczki gościom gospodarz przyjęcia, które odbywało się na przedmieściach stolicy Egiptu, skierował się do kredensu, by nalać też sobie. Ten były major armii niemieckiej i antyżydowski fanatyk nazywał się Wolfgang Lutz i urodził się w Mannheim w 1921 roku. W 1961 roku wyemigrował do Kairu, gdzie założył szkołę jeździecką. Jasnowłosy, niebieskooki, o twarzy sępa, był ulubieńcem zarówno wpływowej elity politycznej Kairu, jak i emigracji niemieckiej, a zwłaszcza kolonii nazistowskiej nad brzegami Nilu.
Lutz odwrócił się w kierunku gości i szeroko uśmiechnął. Jeśli nawet w uśmiechu tym było coś fałszywego, to i tak nikt tego nie wyczuł. Ale był fałszywy. W rzeczywistości bowiem Lutz urodził się w Mannheim w rodzinie żydowskiej i w 1933 roku jako dwunastoletni chłopak wyemigrował do Palestyny. Naprawdę nazywał się Ze'ev i miał stopień rav-serena (majora) w armii izraelskiej. W owym czasie był także najważniejszym agentem wywiadu izraelskiego na terenie Egiptu. Aresztowany został 28 lutego 1965 roku, gdy podczas rewizji w jego domu w wadze łazienkowej znaleziono radiostację. 26 czerwca 1965 roku został skazany dożywotnio na ciężkie roboty. Zwolniono go po zakończeniu wojny 1967 roku w ramach wymiany tysięcy egipskich jeńców wojennych. 4 lutego 1968 roku ponownie stanął wraz z żoną na ziemi ojczystej na lotnisku Lód.
Ale tej nocy, kiedy zginął Kennedy, wszystko to było jeszcze odległą przyszłością  aresztowanie, tortury, wielokrotne zgwałcenie żony. Mężczyzna uniósł szklaneczkę w stronę uśmiechających się doń twarzy.
Tak naprawdę nie mógł się jednak doczekać, kiedy wreszcie wyjdą, ponieważ w trakcie kolacji jeden z gości powiedział coś, co miało ogromne znaczenie dla jego kraju i zależało mu na tym, żeby teraz zostawili go samego. Chciał pójść do łazienki, wyciągnąć z wagi radiostację i nadać meldunek do Tel Awiwu. Zmusił się jednak do uśmiechu.
 Śmierć żydofilom  wzniósł toast.  Sieg Heil.

Peter Miller obudził się następnego ranka przed dziewiątą i przeciągnął zmysłowo pod olbrzymią puchową kołdrą, która przykrywała małżeńskie łoże. Jeszcze nie do końca przytomny wyczuł ciepło ciała śpiącej Sigi promieniujące na całe łóżko i odruchowo mocniej się do niej przytulił, tak że pośladki dziewczyny wbijały się w jego podbrzusze. Automatycznie zaczai mieć erekcję.
Sigi, pogrążona w głębokim śnie, bo spała dopiero od czterech godzin, mruknęła coś z irytacją i odsunęła się od niego.
  Daj spokój  wymamrotała przez sen.
Miller westchnął, przewrócił się na plecy i podniósł zegarek, by w panującym półmroku dojrzeć tarczę. Po chwili wyślizgnął się z drugiej strony łóżka, narzucił szlafrok i poczłapał do salonu, by odsłonić okna. Stalowoszare listopadowe światło zalało pokój. Zmrużył oczy. Kiedy wzrok przyzwyczaił się do blasku, spojrzał przez szybę w dół na Steindamm. Był sobotni ranek i na mokrej czarnej asfaltowej ulicy panował niewielki ruch. Ziewnął i poszedł do kuchni, by zaparzyć pierwszą z wielu filiżanek kawy, które wypijał każdego dnia. Tak Sigi, jak i matka robiły mu wymówki, że żyje wyłącznie kawą i papierosami.
Popijając w kuchni kawę i paląc pierwszego papierosa zastanawiał się, czy ma tego dnia coś ważnego do roboty i doszedł do wniosku, że nie. Po pierwsze, w ciągu najbliższych dni, a nawet tygodni gazety i kolejne wydania magazynów będą poświęcone wyłącznie prezydentowi Kennedy'emu. A po drugie, nic specjalnego i tak nie miał na oku. Ponadto, w sobotę i niedzielę trudno kogoś złapać w redakcji, a nikt nie lubi, gdy się go niepokoi w domu. Ostatnio ukończył serię cieszących się powodzeniem artykułów o tym, jak austriaccy, paryscy i włoscy gangsterzy coraz częściej dobierają się do istnej kopalni złota, jaką jest Reeperbahn  długi pasaż hamburskich klubów nocnych, burdeli i spelunek. Jeszcze mu za nie nie zapłacono. Zastanawiał się, czyby nie skontaktować się z redakcją, której sprzedał teksty, ale po chwili zdecydował, że tego nie zrobi. I tak z czasem zapłacą, a na razie nie odczuwał braku gotówki. Jeśli chodzi o ścisłość, miał na koncie ponad pięć tysięcy marek  na tyle bowiem opiewał wyciąg, który trzy dni temu nadszedł z banku. To powinno mu na pewien czas wystarczyć.
  Problem w tym  powiedział do swego odbicia w jednym ze wspaniale wypucowanych przez Sigi rondli, zmywając palcem filiżankę  że jesteś, chłopie, leniwy.
Dziesięć lat temu, pod koniec służby wojskowej, urzędnik do spraw zatrudnienia zapytał go, kim chciałby zostać.
 Beztroskim bogaczem  odparł i teraz mając dwadzieścia dziewięć lat nadal uważał  chociaż do tej pory tego nie osiągnął i prawdopodobnie nigdy nie osiągnie  że jest to dążenie, które warto realizować.
Wziął do łazienki radio tranzystorowe i zamknął za sobą drzwi, by nie obudzić Sigi. Biorąc prysznic i goląc się słuchał wiadomości. Mówiono głównie o aresztowaniu mężczyzny  zabójcy Kennedy'ego. Tak jak przypuszczał, cały program poświęcony był zamachowi na prezydenta.
Wytarłszy się wrócił do kuchni i zaparzył kolejną kawę, tym razem dwie filiżanki. Zaniósł je do sypialni, postawił na nocnym stoliku, zrzucił szlafrok i wsunął się z powrotem pod kołdrę obok Sigi, której puszyste blond włosy leżały rozrzucone na poduszce.
Miała dwadzieścia dwa lata i w szkole była mistrzynią w gimnastyce. Jak sama o sobie mówiła, mogłaby zrobić karierę olimpijską, gdyby nie biust, który tak urósł, że nie mieścił się w żadnym kostiumie. Po skończeniu nauki zatrudniła się jako nauczycielka wychowania fizycznego w szkole żeńskiej. Karierę striptizerki rozpoczęła w Hamburgu rok później z bardzo prozaicznego powodu  zarobki były pięciokrotnie wyższe.
Mimo łatwości, z jaką rozbierała się w nocnym klubie, każda sprośna uwaga na temat jej ciała wypowiedziana w jej obecności i poza sceną wprawiała ją w głębokie zażenowanie.
 Problem w tym  wyjaśniła kiedyś z całą powagą rozbawionemu Peterowi  że podczas występu nie widzę nic poza linią świateł i nie odczuwam skrępowania. Gdybym widziała ludzi, uciekłabym chyba ze sceny.
Nie przeszkadzało jej to, by potem, naturalnie już w ubraniu, siadać przy stoliku i czekać, aż któryś z klientów postawi jej drinka. Dziewczynie wolno było pić szampana, który serwowano w małych albo jeszcze chętniej dużych butelkach. Od każdego zamówienia dostawała piętnaście procent. I chociaż prawie wszyscy bez wyjątku klienci stawiając jej szampana mieli nadzieję, że uda im się zyskać coś więcej niż tylko możliwość gapienia się przez godzinę z niekłamanym podziwem w wąwóz między jej piersiami, cała ich przyjemność ograniczała się jedynie do tego. Sigi była
miłą i wyrozumiałą dziewczyną,  stąd  też jej  stosunek do rozbierających ją wzrokiem mężczyzn bardziej przypominał życzliwe współ czucie niż pełne pogardy obrzydzenie, które jej koleżanki zwykle skrywają pod uśmiechem jak z reklamy.
  To biedni faceci  tłumaczyła kiedyś Millerowi.  Taki gość powinien  mieć  sympatyczną  kobietę,  do  której  by z chęcią! wracał do domu.
  Też wymyśliłaś  zaoponował.  To obleśne staruchy z kieszeniami wypchanymi szmalem.                                                          i
  Nie byliby tacy, gdyby ktoś o nich dbał  odparowała Sigi z niezachwianą kobiecą logiką.
Miller poznał ją przypadkowo w barze Madame Koket" tuż obok Cafe Keese" na Reeperbahn, dokąd wybrał się, żeby pogadać i napić się z właścicielem, starym przyjacielem i jednocześnie informatorem. Sigi była wysoką dziewczyną, miała prawie metr siedemdziesiąt wzrostu i odpowiednią figurę, która u niższej osoby mogłaby wydawać się nieproporcjonalna. Rozbierała się w takt muzyki z normalną w takich okolicznościach gracją i zmysłowym wyrazem twarzy, charakterystycznym dla striptizerek. Miller oglądał już nieraz podobne występy, popijał więc drinka bez większego zainteresowania.
Ale kiedy opadł stanik, nawet i on, nie doniósłszy szklaneczki do ust, zamarł nie odrywając od niej oczu. Właściciel lokalu spojrzał na niego uśmiechając się sardonicznie.
  Niezła, co?
Miller musiał przyznać, że w porównaniu z nią dziewczyny z Playboya wyglądają na niedożywione. Była na tyle dobrze umięśniona, że jej biust, niczym nie podtrzymywany, sterczał sztywno.
Pod koniec występu, kiedy rozległy się brawa, dziewczyna odrzuciła pozę znudzonej, zawodowej tancerki. Zażenowana i zawstydzona, lekko skłoniła się publiczności i podobnie jak nie całkiem jeszcze wyszkolony do aportowania ptaków pies, który wbrew wszelkim zakładom przyniósł zestrzeloną kuropatwę, uśmiechnęła się słodko i szeroko. Ten uśmiech właśnie, a nie taniec czy figura dziewczyny, podbił Millera. Zapytał, czy może jej postawić drinka, i posłano po nią.
Ponieważ Miller siedział w towarzystwie jej szefa, Sigi odmówiła szampana, prosząc o dżin z wodą sodową i plasterkiem cytryny. Ku swemu zaskoczeniu Miller odkrył, że dziewczyna jest bardzo sympatyczna, zapytał więc, czy mógłby ją odwieźć do domu po zakończeniu
występów. Mimo pewnych obiekcji zgodziła się. Rozgrywając partię na zimno, tej nocy Miller nie próbował się do niej dobrać. Był początek wiosny i z zamykanego właśnie kabaretu Sigi wyszła ubrana w całkiem pospolity, wełniany płaszcz, który, jak przypuszczał, włożyła celowo.
Poszli zwyczajnie na kawę i kiedy dziewczyna nieco się już rozluźniła, rozmawiała wesoło. Powiedziała mu, że interesuje się sztuką, że lubi muzykę pop i spacery wzdłuż brzegów Alster, że chciałaby mieć dom i dzieci. Odtąd umawiali się w jedyny wolny wieczór, jaki miała w tygodniu, szli gdzieś razem na kolację czy na przedstawienie. Ale nie spali ze sobą.
Po trzech miesiącach znajomości Miller zaproponował jej pójście do łóżka, a potem zasugerował, że mogłaby z nim zamieszkać. Prostolinijna z natury i pryncypialna w ważnych kwestiach życiowych Sigi już wcześniej postanowiła, że wyjdzie za niego za mąż. Musiała jedynie rozwiązać dylemat, czy ma go zdobyć nie sypiając z nim, czy też odwrotnie. Instynktownie wyczuwając, że Miller, jeśli tylko będzie miał na to ochotę, bez trudu znajdzie sobie dziewczynę, która zajmie drugą połowę łóżka, zdecydowała się do niego wprowadzić i tak mu umilać życie, by chciał się z nią ożenić. Pod koniec listopada minęło pół roku, odkąd byli razem.
Nawet Miller, który nie przejmował się specjalnie domem, musiał przyznać, że świetna z niej gospodyni, a także pełna werwy i radości kochanka. Sigi nigdy wprost nie wspominała o małżeństwie, usiłując przemycić tę kwestię w inny sposób. Miller zaś udawał, że nie dostrzega jej zabiegów. Kiedy w słoneczny dzień spacerowali nad jeziorem Alster, potrafiła czasami zaprzyjaźnić się z jakimś pędrakiem na oczach jego życzliwych rodziców.
 Och, Peter, czy on nie jest cudowny?
Tak, cudowny  mamrotał w odpowiedzi Miller.
Po takiej odżywce trzymała go na dystans przez jakąś godzinę, za karę, że nie zrozumiał jej aluzji. Mimo to było irn ze sobą dobrze, zwłaszcza Millerowi, któremu w pełni odpowiadał komfort małżeńskiego układu; odczuwał zadowolenie, że może się regularnie kochać z Sigi bez konieczności wiązania się ślubem.
Wypiwszy do połowy kawę Miller wślizgnął się do łóżka, objął ją ramionami od tyłu i zaczął delikatnie pieścić jej krocze, co, jak wiedział, powinno ją obudzić. Po kilku minutach Sigi zaczęła mruczeć z rozkoszy i przewróciła się na plecy. Nie przerywając pieszczoty
pochylił się nad nią i zaczął całować jej piersi. Pogrążona nadi w półśnie wydała z siebie kilka długich mmm", a jej ręce zaczęły! sennie przesuwać się po jego plecach i pośladkach. Dziesięć minut! później już się kochali, jęcząc i drżąc z rozkoszy.
  Też znalazłeś sobie sposób, by mnie budzić  powiedziała z wyrzutem, gdy już ochłonęli.
  Są jeszcze gorsze...
  Która godzina?
  Prawie południe  skłamał wiedząc, że czymś w niego ciśnie gdy się dowie, że jest dopiero pół do jedenastej i że spała tylko pięć godzin.  Jak chcesz, możesz dalej spać.
  Mmm. Dziękuję ci, kochanie. Jesteś dla mnie taki dobry odparła zasypiając ponownie.
Miller, który zdążył już dopić swoją kawę, jak również tę przygotowaną dla Sigi, szedł właśnie do łazienki, kiedy zadzwonił telefon.
  Peter?
  Tak, a kto mówi?
  Karl.
  Karl?  Miller nadal nieco oszołomiony nie rozpoznawał głosu.
   Karl Brandt  mężczyzna wyraźnie się niecierpliwił.  Co z tobą? Jeszcze śpisz?
  Ach, to ty,  Karl  Miller oprzytomniał.  Przepraszam. Właśnie wstałem. O co chodzi?
  Posłuchaj. Chcę z tobą porozmawiać. O tym zmarłym Żydzie.
  O jakim znowu zmarłym Żydzie?  Miller był zbity z tropu.
  Tym, który się otruł gazem w Altonie. Czy nie pamiętasz nawet tego, co się działo wczoraj?
  Jasne, że pamiętam. Nie wiedziałem tylko, że to Żyd. A o co chodzi?
  Chcę z tobą porozmawiać  odpowiedział inspektor policji.  Ale nie przez telefon. Możemy się spotkać?
Dziennikarski umysł Millera natychmiast zaskoczył. Jeśli ktoś ma coś do powiedzenia, ale nie chce rozmawiać przez telefon, musi być przekonany, że to coś ważnego. Brandt jako detektyw pewnie nie bawiłby się w takie podchody, gdyby chodziło o jakieś głupstwo.
  To może pójdziemy na lunch?
  Dobra  zgodził się inspektor.
  Stawiam, jeśli uważasz, że to coś ciekawego  rzekł Miller.
Wymienił nazwę małej restauracji na Gęsim Placu, zaproponował godzinę pierwszą i odłożył słuchawkę. Nadal był zaintrygowany, ponieważ nie wyobrażał sobie, w jaki sposób z samobójstwa starego człowieka w ruderze w Altonie można by zrobić ciekawy materiał, obojętnie, czy był to Żyd czy nie.
Podczas lunchu detektyw jakby unikał kwestii, z powodu której poprosił o to spotkanie, i dopiero kiedy podano kawę, przystąpił do rzeczy.
  Ten człowiek ostatniej nocy...
  No właśnie?
  Chyba wiesz,  zresztą  tak jak  i wszyscy,  co  naziści  robili z Żydami w czasie wojny, a nawet jeszcze wcześniej?
  Oczywiście. Wbijano nam to do głowy w szkole.  Miller był zaintrygowany i zakłopotany zarazem. Kiedy miał ze dwanaście lat, uczono go, podobnie jak większość młodych Niemców, że odpowiedzialność za masowe zbrodnie wojenne spada na niego i jego rodaków. Zaakceptował to wówczas nie rozumiejąc nawet, o czym jest mowa.
A później tym bardziej trudno mu było pojąć, o co wtedy tak naprawdę chodziło nauczycielom, zwłaszcza bezpośrednio po wojnie. Nie było kogo spytać, bo nikt nie chciał na ten temat rozmawiać  ani nauczyciele, ani rodzice. Dopiero kiedy był starszy, mógł coś niecoś o tym poczytać, i chociaż to, co czytał, napawało go obrzydzeniem, nie miał poczucia, że go w jakikolwiek sposób dotyczy. Działo się to w innych czasach, w innych miejscach  daleko stąd. Jego przy tym nie było, nie było też jego ojca ani matki. Coś w środku przekonywało go, że te wszystkie zdarzenia nie mają nic wspólnego z Peterem Millerem, nie wypytywał więc nigdy o nazwiska, daty, szczegóły. To dziwne, czemu właśnie Brandt ten temat poruszył.
Detektyw zamieszał kawę nie bardzo wiedząc, co dalej powiedzieć.
  Ten stary człowiek, którego widziałeś wczoraj wieczorem...  zaczął w końcu  to niemiecki Żyd. Był w obozie koncentracyjnym.
Miller przypomniał sobie głowę trupa na noszach. Czy w ten sposób kończyli życie? Przecież to absurd. Tego człowieka musieli oswobodzić alianci osiemnaście lat temu i dożył sędziwego wieku. Miller nie mógł zapomnieć tej twarzy. Nigdy przedtem nie widział kogoś, kto był w obozie  przynajmniej nie wiedział o tym. A już na pewno nie spotkał żadnego ze zbrodniarzy z SS, tego był pewien. Musiałby to jakoś zauważyć.

Pomyślał o rozgłosie, jaki otaczał proces Eichmanna, który odbył się w Jerozolimie przed dwoma laty. Gazety rozpisywały się na ten temat przez wiele tygodni. Pomyślał o twarzy w szklanej klatce i przypomniał sobie wrażenie, jakie wówczas na nim wywarła  była to przeciętna twarz, jakże przeciętna. Czytając sprawozdania z procesu, po raz pierwszy pojął, na jakiej zasadzie działała SS i dlaczego wielu zbrodniarzom się upiekło. Ale wszystko to dotyczyło spraw w Polsce, Związku Radzieckim, na Węgrzech, w Czechosłowacji, spraw, które zdarzyły się dawno temu i daleko stąd. I w żaden sposób nie łączyły się z jego osobą.
Myślami wrócił do rzeczywistości i słowa Brandta wprawiły go w zakłopotanie.
  No i co?  zapytał detektywa.
W odpowiedzi Brandt wyciągnął z teczki opakowaną w brązowy papier paczkę i przesunął ją w jego stronę.
  Ten staruszek zostawił dziennik. W rzeczywistości nie był wcale taki stary. Miał pięćdziesiąt sześć lat. Jak się wydaje, notatki robił w obozie i chował je w onucach. Po wojnie wszystko przepisał. I tak powstał ten pamiętnik.
Miller spojrzał na paczkę bez większego zainteresowania.
  Gdzie ją znalazłeś?
  Leżała obok ciała. Podniosłem i zabrałem do domu. Przeczytałem w nocy.
  Czy było  tam  źle?    Miller  spojrzał pytająco  na  swego szkolnego kolegę.
  Okropnie. Nie miałem pojęcia, że aż tak źle. Działy się tam straszne rzeczy.
  Dlaczego mnie to przyniosłeś? Teraz Brandt był zakłopotany.
  Myślałem, że może zrobisz z tego dobry artykuł.  Wzruszył ramionami.
  Do kogo to należy?
  Prawnie do spadkobierców Taubera. Ale przecież nigdy ich nie odnajdziemy. Wydaje mi się więc, że do policji. Ale oni wciągnęliby to tylko do archiwum. Możesz sobie ten dziennik zatrzymać, jeśli chcesz. Nie zdradź się tylko, że go dostałeś ode mnie. Nie chcę żadnych kłopotów.
Miller zapłacił rachunek i wyszli na ulicę.

  Dobra, przeczytam. Ale nie obiecuję, że coś z tego będzie. Może najwyżej jakiś artykulik.
  Ale z ciebie kawał cynicznego skurwiela  Brandt zwrócił się do niego z niewyraźnym uśmiechem.
  Nie  zaprzeczył Miller.  Po prostu, tak jak większość ludzi, obchodzi mnie to, co dzieje się tu i teraz. A ty? Można by pomyśleć, że po dziesięciu latach w policji powinieneś być twardy facet. A ciebie to naprawdę ruszyło, co?
Brandt spoważniał. Spojrzał na paczkę, którą Miller miał pod pachą, i wolno skinął głową.
  Jeszcze jak. Nigdy nie przypuszczałem, że było tam aż tak okropnie. A propos, nie wszystko dotyczy przeszłości. Ta historia zakończyła się tutaj, w Hamburgu, zeszłej nocy. Cześć, Peter.
Detektyw odwrócił się i odszedł nie wiedząc, jak bardzo się pomylił.


Rozdział 2
Peter Miller wziął ze sobą owiniętą w brązowy papier paczkę. Do
domu dotarł parę minut po trzeciej. Rzucił dziennik na stół i nim zabrał się do czytania, zaparzył duży dzbanek kawy.
Usadowiwszy się w swym ulubionym fotelu z filiżanką kawy na oparciu i z zapalonym papierosem, otworzył paczkę. Zawierała kołonotatnik o twardych okładkach z tektury pokrytej zwyczajnym czarnym winylem, z szeregiem uchwytów przy grzbiecie, tak że kartki można było wyjmować, a w razie potrzeby dokładać nowe.
Dziennik liczył sto pięćdziesiąt stron maszynopisu wystukanego niewątpliwie na starej maszynie, ponieważ niektóre litery były nierówno wybite, inne zaś zniekształcone bądź ledwo widoczne. Całość powstała prawdopodobnie przed wielu laty lub pisano ją przez dłuższy czas, odcień bowiem większości kartek, chociaż czystych i schludnych, niewątpliwie świadczył o tym, że papier jest już stary. Ale na początku i na końcu dołączono kilka świeżych stron, zapisanych niedawno  stanowiły one przedmowę i coś w rodzaju epilogu. Daty umieszczone na tych nowych kartkach wskazywały, że zarówno przedmowa, jak i zakończenie powstały dwa dni temu  21 listopada. Zdaniem Millera zmarły napisał je, kiedy podjął decyzję o odebraniu sobie życia.
Już pobieżna lektura paru akapitów na pierwszej stronie wprawiła Millera w zdumienie, ponieważ tekst napisany był czystą, doskonałą niemczyzną, pismo zaś wskazywało na rękę człowieka wykształconego i kulturalnego. Na zewnętrznej stronie okładki naklejony był biały papier; przed zabrudzeniem chronił go większy kawałek celofanu. Na papierze widniały napisane czarnym atramentem duże drukowane litery: DZIENNIK SALOMONA TAUBERA.

Miller zagłębił się w fotelu, otworzył pierwszą stronę i zaczął czytać.
DZIENNIK TAUBERA  PRZEDMOWA Nazywam się Salomon Tauber, jestem Żydem i wkrótce umrę. Postanowiłem zakończyć życie, ponieważ nie przedstawia ono dla mnie większej wartości, nie zostało mi też już nic do zrobienia. Nie udało mi się zrealizować w moim życiu tego, co zamierzałem  moje wysiłki okazały się daremne, albowiem zło, którego byłem świadkiem, przetrwało i nadal się pleni, dobro zaś obróciło się wniwecz i stało przedmiotem pośmiewiska. Wszyscy moi przyjaciele, którzy cierpieli i byli prześladowani, już nie żyją, a wokół mnie pozostali jedynie prześladowcy. W ciągu dnia widzę ich twarze na ulicach, a nocą  twarz mojej żony, Esther, która umarła dawno temu. Żyłem tak długo, ponieważ istniała jeszcze jedna rzecz, którą pragnąłem zrobić, jedyna rzecz, którą chciałem zobaczyć, a teraz już wiem, że nigdy nie będzie mi to dane.
Nie czuję w sercu nienawiści ani goryczy do narodu niemieckiego, ponieważ to dobry naród. Narody nie są złe  złe są tylko jednostki. Rację miał angielski filozof Burkę mówiąc: Nie znam takich powodów, które pozwoliłyby oskarżać cały naród". Nie ma winy zbiorowej, albowiem  jak mówi Pismo  Pan chciał zniszczyć Sodomę i Gomorę za to, że ludzie, którzy tam żyli, byli źli, chciał zniszczyć ich oraz ich żony i dzieci, a że był wśród nich jeden sprawiedliwy, Pan go oszczędził, ponieważ człowiek ten był sprawiedliwy. Dlatego wina jest indywidualna, podobnie jak zbawienie.
Kiedy wyszedłem z obozów koncentracyjnych w Rydze i Stutthofie, kiedy przeżyłem Marsz Śmierci do Magdeburga, kiedy w kwietniu 1945 roku żołnierze brytyjscy wyzwolili moje ciało pozostawiając duszę w okowach, pałałem nienawiścią do świata. Nienawidziłem ludzi, drzew, kamieni, ponieważ zmówiły się przeciwko mnie i były źródłem mego cierpienia. A przede wszystkim nienawidziłem Niemców. Pytałem się wówczas, tak jak wielokrotnie w ciągu tych czterech lat, dlaczego Pan ich nie zgładził, wszystkich co do jednego  mężczyzn, kobiet i dzieci, dlaczego nie zmiótł z powierzchni ziemi ich miast i domostw? A ponieważ tego nie uczynił, Jego też nienawidziłem, płacząc, że zdradził mnie i mój lud, któremu niegdyś pozwolił uwierzyć, iż jest narodem wybranym, a nawet zacząłem twierdzić, że Pan nigdy nie istniał.

Ale z upływem lat znowu nauczyłem się kochać  kochać kamienie i drzewa, niebo i rzekę przepływającą przez miasto, zbłąkane psy i koty, chwasty wyrastające między kocimi łbami, i dzieci, które na ulicy uciekały na mój widok, bo jestem taki brzydki. Lecz to nie one są temu winne. Jest takie francuskie powiedzenie: Wszystko zrozumieć znaczy wszystko wybaczyć". Kiedy jesteśmy w stanie zrozumieć ludzi, ich naiwność i strach, chciwość i żądzę władzy, ignorancję i uległość wobec tego, kto krzyczy najgłośniej, wtedy możemy im wybaczyć. Tak, możemy wybaczyć nawet to, co zrobili. Ale nigdy nie będziemy w stanie zapomnieć.
Są ludzie, których zbrodnie wykraczają poza granice naszego zrozumienia i tym samym możliwość wybaczenia. I na tym polega prawdziwa klęska. Ponieważ oni wciąż jeszcze są wśród nas, spacerują po ulicach, pracują w biurach, jedzą w stołówkach. Uśmiechają się, podają innym ręce i do przyzwoitych ludzi zwracają się per Kamerad. Klęska polega właśnie na tym, że ludzie ci żyją nie jako wyrzutki społeczeństwa, ale jako szanowani obywatele, plugawiąc po wsze czasy cały naród złem, które popełnili. I to jest nasza klęska, twoja i moja, nas wszystkich  sromotna przegrana.
Ostatnio, po tylu latach, zacząłem znowu kochać Pana i prosić go o przebaczenie za wykroczenia przeciw Jego Prawu, a zebrało się ich niemało.
Szema Yisroel, Adonai elohenu, Adonai ehad.
Pierwsze dwadzieścia stron dziennika Tauber poświęcił swym narodzinom i dzieciństwu w Hamburgu, swemu ojcu, który był robotnikiem i bohaterem wojennym, oraz śmierci rodziców wkrótce po dojściu Hitlera do władzy w 1933 roku. Pod koniec lat trzydziestych Tauber poślubił dziewczynę o imieniu Esther i pracował jako architekt. Do 1941 roku, dzięki wstawiennictwu swego chlebodawcy, uniknął aresztowania. W końcu jednak zatrzymano go w Berlinie, kiedy jechał do klienta. Po pobycie w obozie przejściowym został załadowany wraz z innymi Żydami do wagonów bydlęcych, które ruszyły na wschód.
Nie potrafiłbym powiedzieć, jaki to był dzień, kiedy pociąg ze zgrzytem kół zatrzymał się w końcu na stacji. Wydaje mi się, że minęło sześć dni i siedem nocy od chwili, gdy zamknięto nas w wagonie w Berlinie. Pociąg nagle znieruchomiał.

Przenikające przez szpary światło wskazywało, że jest dzień, a w głowie kręciło mi się od zmęczenia i odoru.
Na zewnątrz rozległy się krzyki, dał się słyszeć szczęk odsuwanych rygli i drzwi rozwarły się szeroko. Dobrze, że nie widziałem siebie  mężczyzny, który jeszcze parę dni temu ubrany był w białą koszulę i elegancko odprasowane spodnie (krawat marynarka od dawna walały się na podłodze). Inni nie wyglądali wcale lepiej.
Kiedy jaskrawe światło wpadło do wagonu, ludzie krzycząc z bólu zasłaniali oczy rękoma. Widząc, jak drzwi się otwierają, zacisnąłem powieki, by ochronić oczy. Pod naporem ciał połowa zawartości wagonu w kotłującej się masie cuchnącego człowieczeństwa wylała się na peron. Udało mi się tego uniknąć, ponieważ stałem w głębi wagonu, obok umieszczonych pośrodku drzwi. Mimo oślepiającego blasku zaryzykowałem i otworzyłem nieco oczy. Wyprostowany zszedłem na peron.
Strażnicy SS  to oni odsunęli drzwi  brutale, którym podłość patrzyła z oczu, szwargoczący i wrzeszczący coś w niezrozumiałym dla mnie języku, cofnęli się z obrzydzeniem. Wewnątrz bydlęcego wagonu trzydziestu jeden stratowanych mężczyzn leżało zwalonych na kupę. Ci już nigdy się nie podniosą. Pozostali, zagłodzeni, na poły oślepli, w łachmanach, parując i zionąc smrodem, z trudem usiłowali ustać na peronie. Sczerniałe i opuchnięte z pragnienia języki przyklejały się nam do podniebienia, wargi mieliśmy popękane i spieczone.
Wzdłuż peronu czterdzieści podobnych wagonów z Berlina i osiemnaście z Wiednia wyrzucało swój ładunek, którego połowę stanowiły kobiety i dzieci. Wiele kobiet i większość dzieci było nagich, wymazanych we własnych ekskrementach i w równie opłakanym stanie jak my. Niektóre matki potykając się wychodziły na światło z ciałkami swych martwych dzieci w ramionach.
Nim popędzono nas do miasta, strażnicy biegając wzdłuż peronu usiłowali pałkami sformować z więźniów coś w rodzaju kolumny. Ale jakie to było miasto? I jakim językiem mówili ci ludzie? Dopiero później zorientowałem się, że miastem tym jest Ryga, a strażnikami SS  miejscowi Łotysze, tacy sami zagorzali antysemici jak niemieccy SS-mani, o niewspółmiernie jednak niższej inteligencji  prawdziwe bestie w ludzkiej skórze.

Nieco dalej stała grupka zastraszonych więźniów w powalanych koszulach i spodniach. Każdy z nich miał naszytą na plecach i piersiach czarną kwadratową łatę z dużą literą J. Było to specjalne komando z getta sprowadzone tutaj do opróżnienia wagonów bydlęcych z trupów, które miały być pochowane za miastem. Więźniowie z komanda, których także pilnowało z pół tuzina strażników, również mieli na plecach i piersiach łaty z literą J, ale wyróżniały ich opaski na rękawach i trzymane w dłoniach styliska kilofów. Byli to żydowscy kapo, lepiej odżywiani od innych więźniów ze względu na robotę, którą wykonywali.
W cieniu daszka dostrzegłem kilku niemieckich funkcjonariuszy SS, których rozpoznałem dopiero wtedy, kiedy moje oczy przystosowały się do światła. Jeden z SS-manów stał z boku, na skrzyni do przewożenia towarów i z ledwo dostrzegalnym uśmiechem zadowolenia obserwował, jak tysiące ludzkich szkieletów wysypuje się z wagonów. Szpicrutą z plecionej skóry stukał po oficerskim bucie. Zielony mundur z czarno-srebrnymi błyskawicami SS wydawał się jakby dla niego stworzony. Na jego kołnierzu widniały po prawej stronie podwójne błyskawice Waffen-SS, po lewej zaś dystynkcje kapitana.
Był to wysoki, kościsty mężczyzna o jasnych włosach i jasnoniebieskich oczach. Z czasem przyszło mi poznać na własnej skórze, że to sadysta z krwi i kości zwany Rzeźnikiem z Rygi"  tak go zresztą później określali alianci. Było to moje pierwsze zetknięcie z kapitanem SS, Eduardem Roschmannem.
22 czerwca 1941 roku o godzinie piątej nad ranem 130 hitlerowskich dywizji w trzech grupach armijnych przetoczyło się przez granicę, by podbić Związek Radziecki. Za każdą armią podążały roje szwadronów śmierci SS, które na olbrzymich terenach zajętych przez Niemców miały z rozkazu Hitlera, Himmlera i Heydricha likwidować komunistycznych komisarzy i żydowskich wieśniaków, liczne zaś skupiska żydowskie w miastach celem ostatecznego rozwiązania" w przyszłości zamykać w gettach.
l lipca 1941 roku armia niemiecka zajęła Rygę, stolicę Łotwy, i w połowie miesiąca do miasta zaczęły przybywać komanda SS. Pierwsza jednostka z SS-owskiej formacji SD i SP powstała w Rydze
l sierpnia 1941 roku, rozpoczynając plan eksterminacji mający na celu oczyszczenie Ostlandu (jak nazwano trzy okupowane państwa bałtyckie) z Żydów.
Później w Berlinie postanowiono wykorzystać Rygę jako etap przejściowy do obozów śmierci dla Żydów z Niemiec i Austrii. W 1938 roku w Niemczech żyło 320 tysięcy Żydów, w Austrii 180 tysięcy, razem około pół miliona. Do lipca 1941 roku rozprawiono się z dziesiątkami tysięcy, głównie w obozach koncentracyjnych na terenie Rzeszy  w Sachsenhausen, Mauthausen, Ravensbriick, Dachau, Buchenwaldzie, Belsen oraz czeskim Terezinie. Ale robiło się w nich coraz ciaśniej, natomiast mało znane ziemie na wschodzie stanowiły, jak sądzono, idealne miejsce, gdzie można by wykończyć resztę. Rozpoczęto więc budowę bądź rozbudowę sześciu obozów zagłady w Oświęcimiu, Treblince, Bełżcu, Sobiborze, Chełmie i Majdanku. Nim jednak je ukończono, trzeba było znaleźć odpowiednie miejsce, w którym można by zgładzić jak największą liczbę, a resztę tymczasem .,przechować". W tym celu wybrano Rygę.
Między l sierpnia 1941 a 14 października 1944 roku do Rygi przywieziono statkami prawie 200 tysięcy Żydów, wyłącznie niemieckiego i austriackiego pochodzenia. 80 tysięcy zostało tam na zawsze, martwych, 120 tysięcy wysłano dalej do wspomnianych już sześciu obozów zagłady w południowej Polsce. Przeżyło czterystu, z których połowa zmarła potem w Stutthofie lub w trakcie Marszu Śmierci do Magdeburga. Transport Taubera był pierwszym, który przybył do Rygi z Rzeszy. Na miejsce dotarł 18 sierpnia 1941 roku o godz. 15.45.
Getto w Rydze stanowiło integralną część miasta, którą przedtem zamieszkiwali Żydzi. Gdy się tam znalazłem, przy życiu zostało ich zaledwie kilkuset. Roschmannowi i jego zastępcy Krausemu wystarczyły niecałe trzy tygodnie, by większość wymordować.
Getto leżało na północnym krańcu miasta, tam gdzie zaczynał się już otwarty teren. Od strony południowej oddzielał je mur, a z pozostałych trzech ogrodzone było zaporami z drutu kolczastego. Znajdowała się tam tylko jedna brama, od północy, i jedynie przez nią można było wejść i wyjść. Strzegły jej dwie wieże strażnicze obsadzone łotewskimi SS-manami. Od bramy ku murowi na południu biegła przez sam środek getta Masę Kalnu lela, czyli ulica Małego Pagórka. Po jej prawej stronie (patrząc od południa na północ w kierunku głównej bramy) był Blech Platz, czyli plac Blaszany, gdzie odbywały się apele, gdzie więźniów bito i wieszano, a także selekcjonowano, część wyznaczając do niewolniczej pracy, część skazując na śmierć. Na środku placu stała szubienica, a z ośmiu stalowych haków zwisały kołysząc się na wietrze umocowane na stałe stryczki. Co wieczór służyły one uśmiercaniu co najmniej sześciu nieszczęśników, a nierzadko wykorzystywano je rotacyjnie, dopóki Roschmann nie czuł się usatysfakcjonowany wynikami pracy tego dnia.
Całe getto miało nie więcej niż półtora kilometra kwadratowego powierzchni  obszar, który niegdyś zamieszkiwało od 12 do 15 tysięcy ludzi. Przed naszym przybyciem miejscowi Żydzi, których zostało około dwóch tysięcy, rozebrali stare domy, tak że nasz transport liczący ponad pięć tysięcy mężczyzn, kobiet i dzieci miał do dyspozycji dość dużą przestrzeń. Od tego czasu dzień po dniu przybywali nowi więźniowie, aż liczba mieszkańców naszej części getta osiągnęła 30 do 40 tysięcy. Ilekroć pojawiał się świeży transport, należało zgładzić tylu ludzi, ilu przeżyło podróż, aby zrobić miejsce dla nowo przybyłych. W przeciwnym bowiem razie przeludnienie stanowiłoby zagrożenie dla zdrowia pracujących więźniów, a do tego Roschmann nie chciał dopuścić.
Zakwaterowaliśmy się pierwszego wieczoru, zajmując w co lepszych domach po jednym pokoju na osobę. Spaliśmy w prawdziwych łóżkach, przykrywając się zasłonami i płaszczami. Mój sąsiad, kiedy już ugasił pragnienie wodą z beczki, stwierdził, że może nie będzie tak źle. Ale wtedy jeszcze nie zetknęliśmy się z Roschmannem.
Kiedy lato przeszło w jesień, a jesień w zimę, warunki w getcie pogorszyły się. Codziennie rano wszyscy mieszkańcy  głównie jednak mężczyźni, ponieważ kobiety i dzieci w przeciwieństwie do zdolnych do pracy mężczyzn mordowano przeważnie zaraz po przybyciu na miejsce  popychani i szturchani przez Łotyszy kolbami karabinów gromadzili się na placu Blaszanym i rozpoczynał się apel. Nikogo nie wywoływano po nazwisku. Liczono nas i dzielono na grupy. Prawie wszyscy mieszkańcy  mężczyźni, kobiety i dzieci  codziennie opuszczali getto w kolumnach, by przez dwanaście godzin harować w wyrastających jak po deszczu pobliskich warsztatach.
Na samym początku powiedziałem, że jestem cieślą, co nie było prawdą, ale jako architekt często widywałem cieśli przy pracy i na tyle znałem ich fach, by jakoś sobie poradzić. Miałem rację przypuszczając, że na ten zawód zawsze będzie zapotrzebowanie. Wysłano mnie do położonego w pobliżu tartaku, gdzie piłowano sosny na deski i wykonywano z nich baraki dla wojska.
Praca zwalała z nóg i potrafiła zrujnować organizm nawet zdrowego człowieka, ponieważ latem i zimą harowaliśmy na dworze, w chłodzie i wilgoci nizinnych wybrzeży Łotwy.
Rano, przed wymarszem do pracy, każdy otrzymywał pół litra tak zwanej zupy, czyli zabarwionej cieczy, czasami z pływającym kawałkiem ziemniaka, i taką samą porcję plus kromkę razowego chleba i stęchły ziemniak, kiedy wieczorem wracaliśmy do getta.
Wnoszenie jedzenia do getta karane było natychmiastową śmiercią przez powieszenie na oczach więźniów w czasie apelu na placu Blaszanym. Jednakże, aby przeżyć, trzeba było czasem podjąć to ryzyko.
Kiedy co wieczór kolumny przechodziły, krok za krokiem, przez główną bramę, przy wejściu czekał już Roschmann w towarzystwie kilku kompanów kontrolując na miejscu wchodzących. Na chybił trafił wskazywali mężczyzn, kobiety i dzieci, rozkazując im opuścić kolumnę i rozebrać się przy bramie. Jeśli u kogoś znaleziono ziemniak lub kawałek chleba, więzień ten musiał czekać, aż pozostali dojdą na plac Blaszany na wieczorny apel.
Kiedy się już wszyscy zebrali, na plac wkraczał majestatycznie Roschmann, za którym podążali inni strażnicy SS i kilkunastu nieszczęśników. Mężczyźni wchodzili na platformę szubienicy i ze stryczkami na szyjach czekali na koniec apelu. Wtedy Roschmann przechodził wzdłuż szeregu skazanych i spoglądając z uśmiechem w górę na ich twarze, kolejno wykopywał krzesła, na których stali. Lubił to robić od przodu, tak żeby człowiek, który za chwilę umrze, patrzył na niego. Czasami tylko udawał, że wykopuje krzesło, by w ostatnim momencie cofnąć nogę. Śmiał się na całe gardło, gdy widział, jak mężczyzna cały drży sądząc, że już wisi na stryczku i dopiero po chwili uświadamia sobie, iż nadal stoi na krześle.
Nierzadko skazany modlił się do Boga, czasami błagał o litość. Roschmannowi sprawiało to przyjemność. Udawał wówczas, że nie dosłyszy i nadstawiając ucha pytał:  Czy możesz mówić trochę głośniej? Co powiedziałeś?
Kiedy wykopał już krzesło, a właściwie drewnianą skrzynkę, zwracał się do swych kompanów mówiąc:  No tak, rzeczywiście muszę sobie sprawić aparat słuchowy.
W ciągu kilku miesięcy Eduard Roschmann stał się dla nas więźniów wcieleniem diabła. W wymyślaniu okrucieństw przechodził samego siebie.
Kiedy osobą przyłapaną na wnoszeniu jedzenia do getta była kobieta, najpierw zmuszano ją, by przyglądała się egzekucji mężczyzn, zwłaszcza jeśli wśród nich znajdował się jej mąż lub brat. Następnie na rozkaz Roschmanna klękała przodem do nas, ustawionych z trzech stron placu, a obozowy fryzjer strzygł ją do gołej skóry.
Po apelu kobietę prowadzono na leżący już za drutami cmentarz, a tam zmuszano, by wykopała płytki grób i uklękła przed nim. Wtedy Roschmann lub jeden z SS-manów strzelał do niej z lugera mierząc wprost w podstawę czaszki. Nikomu nie wolno było przyglądać się egzekucji, ale od łotewskich strażników mogliśmy się dowiedzieć, że Roschmann często strzelał koło ucha ofiary; ogłuszona kobieta wpadała do grobu, a potem musiała się z niego wygramolić i uklęknąć w tym samym miejscu. Innym znów razem strzelał bez naboi w magazynku i kiedy ofiara myślała, że już za chwilę umrze, słyszała tylko trzask iglicy. Łotysze to prawdziwe bydlaki, ale nawet im Roschmann był w stanie zaimponować.
W Rydze przebywała dziewczyna, która na własne ryzyko pomagała więźniom. Nazywała się Olli Adler i pochodziła chyba z Monachium. Jej siostrę Gerdę zastrzelono na cmentarzu za wnoszenie jedzenia. Olli była dziewczyną o niesłychanej urodzie i spodobała się Roschmannowi. Została jego konkubiną, oficjalnie zaś mówiło się, że to jego gospodyni, ponieważ SS-manowi nie wolno było się zadawać z żydowską dziewczyną. Mając pozwolenie na wejście do getta, szmuglowała lekarstwa, które kradła z magazynów SS. Za coś takiego oczywiście groziła śmierć. Po raz ostatni widziałem ją, gdy wchodziliśmy na statek w basenie portowym Rygi.
Pod koniec pierwszej zimy byłem pewien, że już długo nie pociągnę. Głód, zimno, wilgoć, praca ponad siły i brutalne traktowanie sprawiły, że z mojego silnego niegdyś ciała zostały jedynie skóra i kości. W lusterku spoglądał na mnie wynędzniały, pokryty szczeciną starzec o zaczerwienionych oczach i zapadniętych policzkach. Dopiero co ukończyłem trzydzieści pięć lat, a wyglądałem jakbym miał dwa razy tyle. Ale inni wyglądali podobnie.
Widziałem, jak dziesiątki tysięcy więźniów szło do lasu, gdzie znajdowały się masowe groby, jak setkami ginęli oni z zimna i przepracowania, jak dziesiątki wieszano, rozstrzeliwano, bito i katowano na śmierć. Nie powinienem był przeżyć nawet pięciu miesięcy. A jednak przeżyłem. Wola życia, która pojawiła się w pociągu, zamarła we mnie, a zastąpiła ją mechaniczna rutyna, która prędzej czy później również musiała zaniknąć. I nagle w marcu wydarzyło się coś, co na rok dało mi siłę, by przeżyć.
Pamiętam tę datę nawet dzisiaj. Było to 3 marca 1942 roku, w dniu kiedy getto miał opuścić drugi konwój do Diinamiinde. Miesiąc wcześniej zobaczyliśmy po raz pierwszy jakąś dziwną ciężarówkę wielkości mniej więcej długiego jednopiętrowego autobusu, pomalowaną na stalowoszary kolor, bez okien. Stała zaparkowana tuż za bramą getta i tamtego dnia podczas porannego apelu Roschmann ogłosił komunikat. Mianowicie, że w Dunamiinde, mieście położonym około 130 kilometrów od Rygi nad rzeką Diina, otwarto właśnie nową fabrykę marynat rybnych. Robotnikom  kontynuował  oferuje się tam lekką pracę, dobre wyżywienie i niezłe warunki mieszkaniowe. A ponieważ to wyjątkowo lekka praca, z oferty skorzystać mogą jedynie starcy, chorzy, osłabieni i małe dzieci.
Oczywiście chętnych do podjęcia takiej przyjemnej pracy zgłosiło się wielu. Roschmann chodził wzdłuż szeregów wybierając tych, którzy mieli pojechać. Tym razem starcy i chorzy, zamiast jak zwykle ukrywać się z tyłu, skąd lamentujących i opierających się wyciągano siłą i zapędzano do kolumny maszerującej na Wzgórze Egzekucji, ochoczo występowali naprzód. Ostatecznie Roschmann wybrał ponad setkę więźniów i wszyscy weszli do ciężarówki. Następnie zatrzaśnięto drzwi, przy czym zaskoczyło nas, że były one tak szczelnie dopasowane. Ciężarówka odjechała, nie wydzielając gazów spalinowych. Dopiero później rozeszła się wieść, co to za ciężarówka. W Dunamiinde nie było żadnej fabryki rybnych marynat, a ciężarówka służyła do gazowania ludzi. I stąd w języku mieszkańców getta wyrażenie konwój do Dunamiinde" stało się synonimem śmierci przez zagazowanie.
3 marca getto obiegła pogłoska o kolejnym konwoju i rzeczywiście, na porannym apelu Roschmann go zapowiedział. Ale tym razem nikt się nie pchał do przodu. Szczerząc zęby Roschmann zaczął przechadzać się wzdłuż szeregów, uderzając harapem w pierś osoby wytypowane do wyjazdu. Przebiegle rozpoczął selekcję od czwartego, ostatniego rzędu, gdzie spodziewał się znaleźć słabych, starych i niezdolnych do pracy ludzi.
Wśród więźniów znajdowała się pewna stara kobieta, która przewidując zamiary Roschmanna stanęła w pierwszym rzędzie. Musiała mieć jakieś sześćdziesiąt pięć lat, ale chcąc uratować życie włożyła pantofle na wysokim obcasie, czarne jedwabne pończochy, krótką spódniczkę ponad kolana i elegancki kapelusz. Policzki uróżowiła, upudrowała sobie twarz, a usta pociągnęła jaskrawą szminką. W rzeczywistości i tak by się wyróżniała na tle innych więźniów getta, sądziła pewnie jednak, że w tym stroju mogłaby uchodzić za młodą dziewczynę.
Przechodząc obok kobiety Roschmann zatrzymał się i popatrzył na nią. Po chwili przyjrzał się jej jeszcze raz. Twarz rozjaśnił mu szeroki uśmiech.
  I cóż my tu mamy?  zawołał wskazując na kobietę harapem, by zwrócić uwagę swych kompanów pilnujących na środku placu wybranej już setki więźniów.  Czy młoda dama nie miałaby ochoty na małą przejażdżkę do Diinamiinde?
  Nie, proszę pana  wyszeptała drżąc ze strachu.
  A ile to masz lat?  zagrzmiał głos Roschmanna przy wtórze chichotu SS-manów.  Siedemnaście? Dwadzieścia?
  Tak.  Kościste kolana kobiety zaczęły się trząść.
  Cudownie!    wykrzyknął  Roschmann.   Zawsze lubiłem ładne  dziewczyny.  No,  to chodź  tutaj,  żebyśmy wszyscy mogli podziwiać twoją młodość i urodę.
Mówiąc to złapał kobietę za ramię, wypchnął na środek placu Blaszanego i zostawił samą.
  A teraz, moja mała, skoro jesteś tak młoda i piękna, może byś zechciała dla nas zatańczyć, co?
Kobieta stała drżąc na przenikliwym wietrze i trzęsąc się ze strachu. Szepnęła coś, ale nie usłyszeliśmy jej słów.
  Co znowu?  wrzasnął Roschmann.  Nie umiesz? Jestem pewien, że takie przemiłe stworzenie jak ty potrafi tańczyć.
Niemieccy SS-mani pękali ze śmiechu. Łotysze nie rozumieli ani słowa, mimo to i oni zaczęli się uśmiechać. Stara kobieta potrząsnęła głową.
Uśmiech znikł z twarzy Roschmanna.
  Tańcz!  warknął.
Powłócząc nogami zrobiła kilka kroczków i stanęła. Roschmann wyciągnął lugera, odbezpieczył i strzelił w piasek tuż obok jej stóp. Kobieta podskoczyła w górę przerażona.
  Tańcz... tańcz... ty obrzydliwa żydowska kurwo!  krzyczał Roschmann strzelając w piasek koło jej nóg za każdym razem, kiedy powtarzał rozkaz.
Wystrzelał trzy pełne magazynki, które kolejno wyjmował z ładownicy, zmuszając kobietę, by tańczyła przez pół godziny podskakując coraz wyżej. Przy każdym skoku jej spódnica unosiła się w górę. W końcu kobieta upadła na piasek, nie mając już sił się podnieść i najwyraźniej nie dbając o to, czy umrze, czy będzie żyła. Ostatnie trzy naboje Roschmann wystrzelił tuż obok twarzy kobiety, sypiąc jej piaskiem w oczy. Pomiędzy wystrzałami na całym placu apelowym słychać było jedynie jej chrapliwy oddech.
Kiedy Roschmannowi skończyła się już amunicja, ponownie wrzasnął na kobietę, by tańczyła i kopnął ją buciorem w brzuch. Wśród więźniów panowała kompletna cisza. Nagle stojący obok mnie mężczyzna zaczął się modlić. Był to niskiego wzrostu chasyd odziany w resztki swego długiego czarnego płaszcza. Nie bacząc na zimno, które zmuszało nas wszystkich do noszenia czapek z nausznikami, na głowie miał kapelusz z szerokim rondem  element tradycyjnego stroju. Drżącym głosem, który stawał się coraz głośniejszy, zaczai w kółko powtarzać Szema. Wiedząc, że Roschmann jest wściekły, modliłem się w duchu, by chasyd zamilkł. On jednak nie przerywał.
  Szema Yisroel... (Usłysz, Izraelu...)
  Zamknij się  syknąłem.
  Adonai elohenu... (Pan jest naszym Bogiem...)
  Bądź cicho! Przez ciebie nas wszystkich zabiją.
  Adonai ehaaaad. (Pan jest Jeden).
Jak kantor w tradycyjny sposób przeciągnął ostatnią sylabę  podobnie zrobił kiedyś rabi Akiba ginąc z rozkazu Tiniusza Rufusa w amfiteatrze w Cezarei. I w tym właśnie momencie Roschmann przestał wrzeszczeć na starą kobietę. Niczym węszące zwierzę podniósł głowę i odwrócił się do nas. Ponieważ przewyższałem chasyda o głowę, skierował wzrok na mnie.
  Kto tu gada?  wydarł się idąc w moją stronę.  Wystąp. Nie było wątpliwości, że wskazuje na mnie. To koniec,
pomyślałem. No i co z tego? Czy to w ogóle ma jakieś znaczenie? Prędzej czy później musiało tak się stać. Gdy podszedł do mnie, wystąpiłem naprzód.
Nie powiedział ani słowa, tylko twarz wykrzywiła mu się jak u szaleńca. Po chwili jednak złagodniała i pojawił się na niej spokojny, fałszywy uśmiech, który napawał przerażeniem nas wszystkich, nawet łotewskich SS-manów.
Jego ręka poruszyła się tak szybko, że nikt tego nie zauważył. Poczułem tylko coś w rodzaju uderzenia w lewy policzek i jednocześnie rozległ się straszny huk, tak jakby tuż koło mego ucha eksplodowała bomba. I miałem uczucie, całkiem wyraźne, choć zarazem jakby dotyczące kogoś innego, że moja skóra od skroni do ust pęka niczym przegniły kawałek perkalu. Krew nie zdążyła jeszcze polecieć, kiedy ręka Roschmanna znowu wykonała ruch, tym razem z przeciwnej strony, i harap opadł z takim samym głośnym hukiem, rozrywając mi drugi policzek. To ponad sześćdziesięciocenty-metrowej długości narzędzie składało się ze stalowego ruchomego rdzenia na końcu rękojeści i splecionych rzemieni. Kiedy harap spadał na ludzkie ciało, plecionka rozcinała je jak bibułkę. Widziałem to już przedtem.
Po kilku sekundach poczułem, jak dwie strużki ciepłej krwi zaczynają spływać mi po kurtce. Roschmann odwrócił się, a po chwili spojrzał na mnie ponownie, wskazując na starą kobietę, która szlochała na środku placu.
  Podnieś z ziemi tę wiedźmę i zanieś do ciężarówki  warknął.
I tak, na kilka minut przed przybyciem stu pozostałych ofiar, dźwignąłem ją i zaniosłem wzdłuż ulicy Małego Pagórka do czekającego przy bramie samochodu. Cieknąca mi z brody krew spływała na kobietę. Umieściłem ją w głębi auta i zamierzałem tam zostawić, a wtedy ona złapała mnie swymi suchymi palcami za nadgarstek z siłą, jakiej bym u niej nie podejrzewał. Przyciągnęła mnie do siebie i kucając na podłodze ciężarówki śmierci, niewielką batystową chusteczką, która pamiętała lepsze czasy, wytarła mi z policzka cieknącą nadal krew.
Z twarzy zalanej łzami zmieszanymi z tuszem do rzęs, różem i piaskiem spoglądały na mnie czarne, błyszczące jak gwiazdy oczy.
  Mój synu żydowski  wyszeptała.  Musisz żyć. Przysięgnij, że będziesz żył. Przysięgnij, że żywy wydostaniesz się  z  tego  miejsca.   Musisz  przeżyć,  by  tym  z zewnątrz opowiedzieć, co tutaj robili z naszym narodem. Obiecaj mi to, przysięgnij na Torę.
Więc jej przysiągłem, że będę żył bez względu na cenę, jaką przyjdzie mi za to zapłacić. Dopiero wtedy pozwoliła mi odejść. Powlokłem się z powrotem w stronę getta i w połowie drogi zemdlałem.
Wkrótce po powrocie do pracy podjąłem dwie decyzje. Po pierwsze, postanowiłem pisać w tajemnicy dziennik i nocą tatuować słowa i daty na skórze stóp i rąk za pomocą szpilki i czarnego atramentu po to, by pewnego dnia móc spisać to wszystko, co działo się w Rydze. Moja relacja miała stanowić dowód przeciw tym, którzy ponoszą za to odpowiedzialność.
Po drugie, postanowiłem zostać kapo  członkiem żydówskiego nadzoru.
Decyzja ta była dla mnie trudna, ponieważ to właśnie kapo zapędzali swoich ziomków do pracy i z powrotem do getta, a często i na miejsce egzekucji. Ponadto, nosili styliska kilofów i czasami, pod okiem niemieckiego oficera SS, nadużywali ich, by zmusić Żydów do ciężkiej pracy. Niemniej 1 kwietnia 1942 roku udałem się do szefa wszystkich kapo i zgłosiłem się na ochotnika. Tym samym znalazłem się poza społecznością więźniów. W getcie zawsze było zapotrzebowanie na dodatkowego kapo, bo mimo większych racji żywnościowych i lepszych warunków mieszkaniowych oraz zwolnienia z niewolniczej pracy, tylko nieliczni godzili się pełnić tę funkcję.
Powinienem teraz opisać metodę eksterminacji więźniów niezdolnych do pracy, ponieważ z rozkazu Eduarda Rosch-manna zginęło w ten sposób w Rydze od 70 do 80 tysięcy Żydów. Kiedy na stację wjeżdżał pociąg z nowym transportem więźniów liczącym zazwyczaj pięć tysięcy silnych ludzi, w bydlęcych wagonach znajdowano na ogół około tysiąca trupów, tyle bowiem ludzi umierało podczas podróży. Rzadko się zdarzało, by w pociągu złożonym z pięćdziesięciu wagonów było zaledwie kilkaset zwłok.
Gdy nowo przybyli zostali ustawieni w szeregach na placu Blaszanym, rozpoczynała się selekcja, nie tylko zresztą wśród więźniów z nowego transportu, lecz także spośród nas. Temu właśnie celowi służyło poranne i wieczorne odliczanie. Spośród nowo przybyłych wybierano wszystkich słabych i niedołężnych, starych i chorych, większość kobiet i prawie wszystkie dzieci jako niezdolnych do pracy i ustawiano ich z jednej strony placu. Wtedy liczono pozostałych więźniów z transportu. Jeśli uzbierało się ich dwa tysiące, wówczas taką samą liczbę więźniów wyławiano spośród mieszkańców getta. Rachunek był prosty: przybyło pięć tysięcy i tyle samo maszerowało na wzgórze, gdzie dokonywano egzekucji. Dzięki temu w getcie nie było przeludnienia. Człowiek wykonujący niewolniczą pracę był w stanie przeżyć nie więcej niż pół roku, a kiedy miał już zupełnie zrujnowane zdrowie, harap Rosch-manna dotykał jego piersi i wówczas dołączał on do szeregów zmarłych.
Z początku ofiary maszerowały w kolumnie do lasu za miastem, który Łotysze nazywali Lasem Bickernicker, Niemcy zaś przemianowali na Hochwald, czyli Wysoki Las. Na
polanach między sosnami Żydzi z Rygi kopali przed egzekucją głębokie rowy. Potem zaś, pod okiem Eduarda Roschmanna i na jego rozkaz, ginęli koszeni przez łotewskich SS-manów seriami z karabinów maszynowych, wpadając do rowów. Pozostali przy życiu więźniowie przysypywali trupy ziemią, by już po chwili z własnych ciał utworzyć kolejną warstwę, aż rów się zapełnił. Wtedy kopano następny.
Za każdym razem gdy likwidowano kolejny transport, w getcie słychać było terkot karabinów maszynowych. A kiedy było już po wszystkim, widzieliśmy Roschmanna wracającego otwartym samochodem ze wzgórza i przejeżdżającego przez bramę.
Gdy zostałem kapo, między mną a innymi więźniami urwały się wszelkie kontakty. Nie było sensu im wyjaśniać, dlaczego tak postąpiłem, i tłumaczyć, że jeden kapo więcej lub mniej nie robi w końcu żadnej różnicy, bo i tak nie zmieni to ani o ułamek liczby zabitych, natomiast ważne jest, żeby przeżył choć jeden świadek, nie po to, by uratować Żydów niemieckich, lecz by ich pomścić. Ten przynajmniej argument powtarzałem sobie w duchu, ale czy taki był rzeczywiście powód? A może po prostu bałem się umrzeć? Bez względu jednak, co się za tym kryło, strach przestał wkrótce odgrywać jakąkolwiek rolę, ponieważ w sierpniu tego roku zdarzyło się coś, co spowodowało, że dusza umarła w moim ciele, zostawiając jedynie powłokę walczącą o przeżycie.
W lipcu 1942 roku przybył z Wiednia nowy liczny transport Żydów austriackich. Ich przeznaczeniem było niewątpliwie ostateczne rozwiązanie", ponieważ więźniowie ci nigdy nie dotarli do samego getta. Nawet ich nie widzieliśmy, wszyscy bowiem pomaszerowali ze stacji do Wysokiego Lasu, gdzie ich zgładzono seriami z karabinów maszynowych. Późnym wieczorem ze wzgórza zjechały cztery ciężarówki pełne ubrań, które miały zostać posortowane na placu Blaszanym. Powstała z tego sterta tak duża jak dom, którą dopiero podzielono na mniejsze kupki butów, skarpetek, majtek, spodni, sukienek, marynarek, pędzli do golenia, okularów, sztucznych szczęk, obrączek, sygnetów, czapek itp.

Tak zawsze postępowano z ubraniami pomordowanych więźniów. Wszystkim, którzy mieli być rozstrzelani na wzgórzu, kazano rozebrać się do naga nad grobem, a ich rzeczy przywożono później do getta. Następnie sortowano je i wysyłano do Rzeszy. Złotem, srebrem i biżuterią zajmował się osobiście Roschmann.
W sierpniu 1942 roku przybył kolejny transport, tym razem z Terezina, obozu w Czechach. Przetrzymywano tam dziesiątki tysięcy niemieckich i austriackich Żydów przed wysłaniem na wschód, gdzie czekała ich śmierć. Tego dnia stałem z boku placu Blaszanego i patrzyłem, jak Roschmann dokonuje selekcji. Nowo przybyli jeszcze w poprzednim obozie zostali ogoleni do gołej skóry, niełatwo więc było odróżnić kobiety od mężczyzn i jedyne, co je wyróżniało, to luźne sukienki, jakie większość z nich nosiła. Moją uwagę przykuła kobieta stojąca po drugiej stronie placu. Jej rysy wydały mi się znajome, choć była wycieńczona, chuda jak patyk i bez przerwy kasłała.
Przechodząc obok kobiety Roschmann wskazał na nią harapem i poszedł dalej. Podążający za nim Łotysze natychmiast ją chwycili i wypchnęli z szeregu, by dołączyła do pozostałych więźniów na środku placu. W tym transporcie znajdowało się wielu niezdolnych do pracy, więc lista skazanych na śmierć była długa. To zaś oznaczało, że spośród nas wybiorą mniejszą liczbę więźniów, by rachunek się zgadzał. Dla mnie jednakże był to problem czysto teoretyczny. Jako kapo miałem opaskę na ramieniu i nosiłem pałkę, a dodatkowe racje żywnościowe trochę mnie wzmocniły. I chociaż miałem już kiedyś do czynienia z Roschmannem, nic nie wskazywało na to, że sobie mnie zapamiętał. Tylu już ludzi obił po twarzy, że jedna więcej lub mniej nie zwracała jego uwagi.
Z większości więźniów wybranych tego letniego wieczoru uformowano kolumnę, którą następnie kapo popędzili w stronę bramy getta. Na ostatnim sześciokilometrowym odcinku drogi wiodącej do Wysokiego Lasu na śmierć eskortę nad kolumnami przejęli Łotysze.
Ponieważ przy bramie oczekiwała już ciężarówka do zagazowywania ludzi, z tłumu wyłączono setkę najbardziej wycieńczonych więźniów. Właśnie miałem poprowadzić pozostałych nieszczęśników do bramy, kiedy porucznik SS Krause wskazując na mnie i czterech innych kapo wrzasnął:  Ej, wy! Zabierzcie tamtych stu do konwoju do Dunamiinde!
Gdy kolumna odeszła, w pięciu eskortowaliśmy ostatnią setkę więźniów, w większości kaszlących, słaniających się na nogach lub pełzających na czworakach, do stojącej przy bramie ciężarówki. Była wśród nich ta wychudzona kobieta; jej piersiami wstrząsał gruźliczy kaszel. Wiedziała, dokąd idzie  wszyscy wiedzieli  ale tak jak pozostali, z rezygnacją, potykając się zmierzała do ciężarówki. Nie miała nawet sił, by się na nią wspiąć, ponieważ klapa była za wysoka. Odwróciła się więc do mnie, bym jej pomógł. Stanęliśmy patrząc na siebie, oniemiali ze zdziwienia.
Usłyszałem, jak ktoś nadchodzi z tyłu. Pozostali kapo wyprostowali się na baczność zdejmując czapki. Zdając sobie sprawę, że musi to być oficer SS, zrobiłem to sarno. Kobieta patrzyła na mnie bez zmrużenia oka. Mężczyzna zbliżył się. Był to kapitan Roschmann. Skinął na innych kapo, by wrócili do roboty, po czym spojrzał na mnie swymi jasnoniebieskimi oczyma. Sądziłem, że może będzie chciał się wieczorem ze mną policzyć za to, iż zbyt wolno zdjąłem czapkę.
  Jak się nazywasz?  zapytał cicho.
  Tauber, Herr Kapitan  odpowiedziałem stojąc ciągle na baczność.
  No cóż, Tauber, wydaje mi się, że za wolno pracujesz. Może tak powinniśmy cię trochę rozruszać dziś wieczorem?
Nie było sensu mu odpowiadać. Wyrok zapadł. Oczka Roschmanna zamrugały w kierunku kobiety i zwęziły się, jakby zaczai coś podejrzewać. Twarz rozjaśnił mu powoli jego fałszywy uśmiech.
  Znasz tę kobietę?  zapytał.
  Tak, Herr Kapitan.
  Kto to?
Nie byłem w stanie odpowiedzieć. Usta miałem jakby zaklejone.
  Czy to twoja żona? Skinąłem głową.
  No cóż, Tauber  uśmiechnął się jeszcze szerzej.  Gdzie twoje maniery? Pomóż damie wejść do ciężarówki.
Stałem jak wmurowany. Przysunął swoją twarz do mojej.
  Masz dziesięć sekund, by ją wsadzić do samochodu  szepnął.  W przeciwnym razie sam się tam znajdziesz.

Powoli wyciągnąłem ramię i Esther wsparła się na nim. Przy mej pomocy wdrapała się do ciężarówki. Pozostali kapo czekali, by zatrzasnąć drzwi. Kiedy była już na górze, spojrzała na mnie i dwie łzy, po jednej z każdego oka, pociekły jej po policzkach. Nic do mnie nie powiedziała, przez cały czas nie zamieniliśmy ani słowa. Po chwili drzwi się zatrzasnęły i ciężarówka odjechała. Ostatnie, co zobaczyłem, to jej wpatrzone we mnie oczy.
Przez dwadzieścia lat usiłowałem zrozumieć, co się w nich wówczas kryło. Miłość czy nienawiść, pogarda czy litość, zdziwienie czy zrozumienie? I nigdy już się tego nie dowiem.
Kiedy ciężarówka odjechała, Roschmann popatrzył na mnie nie przestając się uśmiechać.
 Będziesz żył, dopóki nam się podoba  powiedział.  Ale właściwie już jesteś martwy.
Miał rację. Tego dnia umarła moja dusza. Było to 29 sierpnia 1942 roku.
Od tamtego momentu robiłem wszystko jak automat. Nic nie miało dla mnie znaczenia. Nie odczuwałem zimna ani bólu, nie doznawałem też żadnych innych uczuć. Patrzyłem bez zmrużenia oka na bestialskie postępowanie Roschmanna i jego kumpli z SS. Zobojętniałem na wszystko, co mogłoby zranić ludzką duszę i prawie na wszystko, co mogłoby zranić ludzkie ciało. Tyle tylko, że odnotowywałem każdy szczegół, zapisując go w pamięci lub wkłuwając daty w skórę nóg. Przybywały transporty, więźniowie odmaszerowywali na Wzgórze Egzekucji lub do ciężarówek, ginęli, grzebano ich. Czasami, kiedy przechodzili obok mnie, patrzyłem im w oczy, z opaską na ramieniu i pałką w ręku odprowadzałem ich do bram getta. Przypominał mi się wówczas poemat angielskiego poety, który kiedyś czytałem, opisujący, jak sędziwy żeglarz, skazany na wieczną tułaczkę, patrząc w oczy umierającym z pragnienia towarzyszom, odczytywał w nich przekleństwo. Ale ja nie odczytywałem nawet przekleństwa, ponieważ obce było mi poczucie winy. Miało się ono zrodzić dopiero później. Była tylko pustka martwego człowieka idącego przed siebie...
Peter Miller czytał do późna w nocy. Opis okrucieństw wprawiał go w osłupienie swą jednostajnością. Wielokrotnie wyprostowywał się w fotelu i przez kilka minut oddychał głęboko, by odzyskać spokój. Potem czytał dalej.
Raz, koło północy, odłożył dziennik i zaparzył sobie więcej kawy. Nim zaciągnął zasłony, stał przez chwile w oknie wyglądając na ulicę. W oddali po drugiej stronie placu Steindamm migotał jaskrawy neon Cafe Cherie". Widział, jak jedna z dziewczyn dorabiających sobie na boku wyłoniła się wsparta na ramieniu jakiegoś biznesmena. Po chwili oboje zniknęli w pobliskim pension, gdzie po półgodzinie kopulacji portfel mężczyzny schudnie o sto marek.
Miller zaciągnął zasłony, dopił kawę i wrócił do dziennika Salomona Taubera.
Jesienią 1943 roku z Berlina nadszedł rozkaz, by odkopać dziesiątki tysięcy trupów pogrzebanych w Wysokim Lesie i dokładnie je zniszczyć w ogniu bądź niegaszonym wapnie. Łatwiej było wydać rozkaz, niż go wykonać. Wkrótce miała się zacząć zima i ziemia była prawie zamarznięta. Wprawiło to Roschmanna w fatalny nastrój na wiele dni, jednakże biurokratyczne zarządzenia dotyczące wykonania rozkazu na tyle go pochłaniały, że trzymał się od nas z daleka.
Dzień w dzień widać było, jak nowo uformowane brygady robocze maszerują na wzgórze dźwigając kilofy i łopaty i jak później nad lasem unoszą się słupy czarnego dymu. Do rozniecania ognia używano sosen, ale ponieważ rozłożone już w dużym stopniu ciała tak łatwo się nie palą, robota postępowała wolno. Ostatecznie posłużono się niegaszonym wapnem, posypując nim każdą warstwę zwłok, i wiosną 1944 roku, kiedy ziemia odmiękła, ponownie wrzucono je do dołów. 
Brygady, które przydzielono do tej pracy, nie były z getta. Ich członkom nie pozwalano kontaktować się z innymi więźniami. Byli to Żydzi, których trzymano w Salas Pils, jednym z najgorszych obozów w okolicy, gdzie pozbawieni całkowicie pożywienia marli z głodu mimo licznych przypadków kanibalizmu.
Prowadziło to do spalenia w dużym stopniu ciał, nie uszkadzając jednak kości.  Później Rosjanie odkryli 80 tysięcy ludzkich szkieletów.

Kiedy na wiosnę 1944 roku uporano się mniej więcej z tą robotą, liczące trzydzieści tysięcy więźniów getto uległo likwidacji. Większość z nas pomaszerowała do lasu, stając się ostatnimi ofiarami, które miały znaleźć śmierć wśród sosen. Około pięciu tysięcy przeniesiono do obozu w Kaiserwaldzie, getto zaś podpalono, jego resztki zrównując z ziemią buldożerami. Pozostały jedynie popioły rozsypane na obszarze setek akrów. 
Dwadzieścia następnych stron maszynopisu Tauber poświęcił swej walce  by mimo głodu, chorób, pracy ponad siły i bestialstwa strażników przetrwać obóz koncentracyjny w Kaiserwaldzie. Przez cały ten czas nikt nie widział kapitana SS Eduarda Roschmanna. Tymczasem okazuje się, że nadal przebywał on w Rydze. W swym dzienniku Tauber opisuje, jak z początkiem października 1944 roku oficerowie SS ogarnięci paniką na myśl, że żywcem mogliby się dostać w ręce żądnych zemsty Rosjan, w desperacji zdecydowali się na opuszczenie Rygi drogą morską, zabierając ze sobą garstkę pozostałych przy życiu więźniów jako przepustkę do leżącej na zachodzie Rzeszy. Zazwyczaj tak właśnie postępowały SS-owskie załogi obozów koncentracyjnych na wieść o zbliżaniu się Rosjan. Dopóki były w stanie utrzymywać, że na ich barkach spoczywa ważne dla Rzeszy zadanie, dopóty mogły się cieszyć uprzywilejowaną w stosunku do Wehrmachtu pozycją i unikać przerażającej perspektywy, jaką byłaby konieczność zbrojnego starcia z dywizjami Stalina. Zadanie, jakie sobie wyznaczyły, polegało na eskortowaniu w głąb Niemiec, gdzie wciąż było bezpiecznie, owych nielicznych nieszczęśników, którzy pozostali jeszcze przy życiu z kierowanych przez te załogi obozów. Wyglądało to czasami groteskowo, kiedy na jednego powłóczącego nogami więźnia przypadało z dziesięciu strażników SS.
Radziecka ofensywa wiosną 1944 roku przesunęła obszar działań wojennych daleko na zachód. Wojska radzieckie przebiły się na południe i zachód od państw bałtyckich, dochodząc aż do morza. Spowodowało to odcięcie całego Ostlandu od Rzeszy i doprowadziło do gwałtownego sporu między Hitlerem i jego generałami, którzy przewidując zawczasu ofensywę nieprzyjaciela, błagali Hitlera o wycofanie stacjonujących tam czterdziestu pięciu dywizji. Hitler odmówił powtarzając niczym papuga: Śmierć lub zwycięstwo". Pozostającej tam półmilionowej armii mógł zaoferować jedynie śmierć. Odcięci od linii zaopatrzenia, stojąc w obliczu kurczących się zapasów amunicji, walczyli, by opóźnić nieuchronny los, w końcu jednak się poddali. Spośród żołnierzy, którzy w przeważającej części dostali się do niewoli i zimą 1944-1945 roku zostali wywiezieni w głąb Rosji, tylko niewielu powróciło do Niemiec dziesięć lat później.

Do Rygi dotarliśmy popołudniem 11 października. Było nas teraz zaledwie cztery tysiące. Kolumna pomaszerowała prosto do portu. Z oddali dochodziły dziwne wybuchy, jak gdyby na linii horyzontu biły pioruny. Zastanowiło nas to przez chwilę, ponieważ nigdy dotąd nie słyszeliśmy odgłosu pocisków czy bomb. I nagle w naszych otępiałych od głodu i zimna głowach zaświtało, że to pociski radzieckich moździerzy, które spadają na przedmieścia Rygi.
Kiedy znaleźliśmy się w porcie, roiło się tam od oficerów i personelu z SS. Nigdy nie widziałem aż tylu naraz. Było ich z pewnością więcej niż więźniów. Ustawiono nas wzdłuż jednego z magazynów i znowu prawie wszyscy myśleliśmy, że tam właśnie zginiemy od ognia karabinów maszynowych. Ale inny los był nam sądzony.
Oddziały SS miały niewątpliwie zamiar wykorzystać nas  garstkę, jaka pozostała z setek tysięcy Żydów, którzy przeszli przez Rygę  jako swoje alibi, dzięki któremu mogliby uciec przed nadchodzącymi Rosjanami, jako przepustkę otwierającą im drogę do Rzeszy. Środek transportu stał zakotwiczony przy kei numer sześć  był to frachtowiec, ostatni, jaki pozostał na zewnątrz kotła. Na naszych oczach rozpoczął się załadunek kilkuset rannych żołnierzy Wehr-machtu, którzy leżeli na noszach w jednym z dalszych magazynów.
Było już prawie ciemno, kiedy nadszedł kapitan Roschmann. Na widok załadowywanego statku stanął jak wryty Gdy spostrzegł sanitariuszy wnoszących na pokład rannych żołnierzy, odwrócił się rozkazując im przerwać.
Sadząc duże kroki przez molo zbliżył się do jednego z sanitariuszy i uderzył go w twarz.
 Wy łajdaki!  wrzasnął obracając się do stojących w szeregu więźniów.  Właźcie na statek i zabierzcie stamtąd tych ludzi. Przynieście ich tutaj z powrotem. Statek należy do nas.
Poganiani kolbami karabinów przez SS-manów, którzy przyjechali razem z nami, skierowaliśmy się w stronę trapu. Setki pozostałych SS-manów, szeregowców i podoficerów, którzy do tej pory obserwowali załadunek statku stojąc z tyłu, ruszyło za więźniami na pokład. Pierwsi, którzy się tam znaleźli, zabrali się do wynoszenia rannych z powrotem na nabrzeże. A raczej mieli właśnie zamiar to zrobić, kiedy powstrzymał ich kolejny wrzask.
Wrzask dobiegł mnie, gdy byłem przy trapie i już zamierzałem po nim wejść na statek. Odwróciłem się, by zobaczyć, co się dzieje.
Wzdłuż nabrzeża biegł jakiś kapitan, który zatrzymał się niedaleko mnie.
 Kto wydał rozkaz wynoszenia rannych?  krzyknął spoglądając w górę na SS-manów, którzy zabierali się do wyładowywania noszy.
 Ja  odparł Roschmann wyłaniając się zza jego pleców.  Ta łajba jest nasza.
Kapitan obrócił się. Poszperał w kieszeni i wyciągnął jakiś papier.
 Ten statek wysłano w celu ewakuowania rannych żołnierzy  rzekł.  I zabierze właśnie rannych.
Powiedziawszy to odwrócił się do sanitariuszy krzycząc, by wrócili do roboty. Spojrzałem na Roschmanna. Dygotał. Z początku myślałem, że z wściekłości. Po chwili zorientowałem się, że się boi. Był przerażony perspektywą pozostawienia go tu na pastwę Rosjan. A ci w przeciwieństwie do nas byli uzbrojeni.
 Zostawcie ich!  zaczął krzyczeć na sanitariuszy. Zarekwirowałem ten statek w imieniu Rzeszy.
Sanitariusze posłuszni rozkazom kapitana Wehrmachtu zignorowali go. Kapitan stał dwa metry ode mnie, widziałem więc jego twarz  była szara ze zmęczenia. Oczy miał podkrążone, po obu stronach nosa głębokie bruzdy, a na brodzie kilkutygodniowy zarost. Kiedy sanitariusze zaczęli ponownie przenosić rannych, ruszył do przodu chcąc wyminąć Roschmanna i nadzorować załadunek. Wtedy spośród rzędów noszy stłoczonych na przysypanym śniegiem molu dobiegł mnie głos z hamburskim akcentem:
 Brawo, kapitanie! Dał pan tej świni nauczkę.
Kiedy kapitan zrównał się z Roschmannem, oficer S S złapał go za ramię, obrócił i dłonią w rękawiczce uderzył w twarz. Tysiące razy widziałem, jak Roschmann bił ludzi po twarzy, ale nigdy nie wywołało to takiego skutku. Otrzymawszy cios kapitan potrząsnął głową, zacisnął pięści i prawym sierpowym rąbnął SS-mana w szczękę. Ten poleciał kilka kroków do tyłu i upadł na plecy w śnieg; z ust pociekła mu strużka krwi. Kapitan ruszył w kierunku sanitariuszy.
Obserwowałem, jak Roschmann wyciąga z kabury oficerskiego lugera, mierzy dokładnie między ramiona kapitana i strzela. Na dźwięk wystrzału wszyscy zamarli. Kapitan zachwiał się i odwrócił. Wtedy Roschmann 
strzelił ponownie  kula trafiła kapitana w gardło. Jeszcze raz obrócił się o 180 stopni i nim upadł na molo, już nie żył. W chwili gdy dosięgła go kula, coś spadło mu z szyi. Kiedy podszedłem bliżej  miałem bowiem rozkaz, żeby zabrać ciało i wrzucić je do wody  zobaczyłem, że był to order na wstążce. Nigdy nie poznałem nazwiska kapitana, wiem jedynie, iż orderem, który nosił, był Krzyż Rycerski z Liśćmi Dębu.
Miller czytał tę stronę z rosnącym zdziwieniem, które powoli przerodziło się w nieufność i niedowierzanie, po chwili jednak znowu zaczął wierzyć i w końcu ogarnęła go wściekłość. Stronę tę przeczytał kilkanaście razy, by mieć całkowitą pewność, że się nie myli, i dopiero wtedy zabrał się do dalszej lektury.
Następnie rozkazano nam, abyśmy zaczęli wyładowywać rannych żołnierzy Wehrmachtu; w sypiącym śniegu mieliśmy układać ich z powrotem na nabrzeżu. Ja sam pomogłem jakiemuś młodemu żołnierzowi, który stracił wzrok, zejść po trapie na molo. Głowę wokół oczu miał obwiązaną brudnym bandażem ze skrawka koszuli. Gadał trochę od rzeczy i bez przerwy wzywał matkę. Myślę, że nie miał
jeszcze osiemnastu lat.
Kiedy wyprowadziliśmy wszystkich rannych, nam, więźniom, rozkazano wejść na statek. Stłoczono nas w dwóch ładowniach pod pokładem  na dziobie i na rufie  tak ciasno, że ledwo mogliśmy się ruszać. Następnie zatrzaśnięto włazy i dopiero wtedy na statek zaczęli wchodzić SS-mani. Odpłynęliśmy koło północy, ponieważ kapitan zapewne chciał opuścić Zatokę Łotewską przed świtem i tym samym uniknąć ataku patrolujących rosyjskich samolotów.
Minęły trzy dni, nim dopłynęliśmy do Gdańska, daleko poza linię frontu. Trzy dni piekła pod pokładem, gdzie kołysało i rzucało, trzy dni bez jedzenia i wody, podczas
S 3
których jedna czwarta z czterech tysięcy więźniów zmarła. Nie mieliśmy czym wymiotować, a mimo to choroba morska odwodniła nas do cna. Wielu umarło z wycieńczenia na skutek torsji, inni  z głodu lub zimna, inni znów  z braku powietrza, a niektórzy stracili po prostu wolę życia i leżeli oczekując na śmierć. I wtedy statek znowu zacumował; otworzono włazy i podmuch lodowatego zimowego powietrza wtargnął do cuchnących, zatęchłych ładowni.
Kiedy nas wyładowano na molo w Gdańsku, trupy ułożono rzędami wzdłuż szeregów żyjących, tak żeby ogólna liczba zgadzała się z liczbą więźniów, którzy weszli na pokład w Rydze. SS zawsze była bardzo skrupulatna w rachunkach. Później dowiedzieliśmy się, że 14 października, kiedy my jeszcze byliśmy na morzu, Rygę zajęli Rosjanie.
Tragiczna odyseja Taubera dobiegała końca. Tych więźniów, którzy przeżyli, zapakowano na barkę i przewieziono do pobliskiego obozu koncentracyjnego w Stutthofie, gdzie Tauber przebywał do początku 1945 roku, pracując w ciągu dnia w stoczni łodzi podwodnych w Burggraben. Z 
niedożywienia zmarło tam jeszcze tysiące więźniów Ginęli na jego oczach, on sam zaś w jakiś sposób pozostał przy życiu
W styczniu 1945 roku, kiedy nadchodzące wojska radzieckie okrążyły Gdańsk, więźniowie wyruszyli przez zimowe śniegi na zachód w niesławnym Marszu Śmierci. Kolumny widm gnano przez całe wschodnie Niemcy  dla pilnujących SS-manów stanowiły one gwarancję bezpieczeństwa w razie dostania się w ręce aliantów. Podczas drogi, w śniegu i na mrozie, więźniowie padali jak muchy.
Tauber przeżył nawet to. W końcu resztki jego kolumny dotarły do Magdeburga, na zachód od Berlina, gdzie ostatecznie zostały porzucone przez SS-manów, zajętych teraz szukaniem bezpiecznego 
schronienia dla siebie. Grupę Taubera ulokowano w miejscowym więzieniu, powierzając nad nią straż zdezorientowanym i bezradnym starcom z Volkssturmu. Nie mając czym nakarmić więźniów, przerażeni strażnicy w obawie przed nadchodzącymi aliantami pozwolili tym, którzy się jeszcze jako tako trzymali na nogach, podkradać żywność w okolicy.
Po  raz  ostatni   jak  mi  się  wówczas  wydawało widziałem Eduarda Roschmanna, kiedy liczono nas na nabrzeżu w Gdańsku. Opatulony przed zimnem wsiadał do samochodu. Myślałem, że już się nigdy nie spotkamy, ale dane mi było zobaczyć go raz jeszcze. Stało się to 3 kwietnia 1945 roku.
Tego dnia wybrałem się wraz z trzema innymi więźniami w stronę Gardelegen, wioski położonej na wschód od miasta, gdzie udało nam się zebrać mały worek ziemniaków. Powłócząc nogami wracaliśmy właśnie z łupem, kiedy z tyłu nadjechał samochód kierując się na zachód. Przystanął, by przepuścić jakąś furę, i wtedy mimochodem rzuciłem nań okiem. Jechało nim czterech oficerów SS, którzy bez wątpienia uciekali na zachód. Obok kierowcy, naciągając właśnie mundur kaprala Wehrmachtu, siedział Eduard Roschmann.
Nie rozpoznał mnie, ponieważ dla ochrony przed zimnym wiosennym wiatrem miałem prawie całą głowę zakrytą kapturem wyciętym ze starego worka na ziemniaki. Ale ja go poznałem. Nie miałem ani cienia wątpliwości.
Mężczyźni najwidoczniej przebierali się, nie wysiadając nawet z samochodu. Kiedy samochód oddalił się, z jednego okna wyleciało jakieś ubranie, które targane wiatrem poturlało się po zakurzonej szosie. Kilka minut później dotarliśmy do miejsca, gdzie leżało i schyliliśmy się, by je przeszukać. Była to kurtka oficera SS ze srebrnymi odznakami podwójnych błyskawic Waffen-SS i dystynkcjami kapitana, l tak zniknął SS-man Roschmann.
Dwadzieścia cztery dni później przyszło wyzwolenie. Już wcześniej przestaliśmy wychodzić poza teren wiezienia, woląc cierpieć głód, niż ryzykować szwendając się po ulicach, gdzie panowała całkowita anarchia. I nagle rankiem 27 kwietnia w mieście zapanował spokój. Około południa rozmawiałem na dziedzińcu więzienia z jednym ze starych przerażonych strażników wyjaśniając mu przez prawie godzinę, że ani on, ani jego koledzy nie mają nic wspólnego z Adolfem Hitlerem, a tym bardziej z prześladowaniem Żydów.
Usłyszałem, jak jakiś pojazd zatrzymuje się przed zamkniętą bramą i po chwili ktoś zaczął w nią łomotać. Staruszek z Volkssturmu podreptał, by otworzyć. Ostrożnie, z pistoletem w ręku, wszedł żołnierz w pełnym rynsztunku, ubrany w mundur, jakiego nigdy przedtem nie widziałem. Był to niewątpliwie oficer, ponieważ towarzyszył mu inny żołnierz w okrągłym płaskim hełmie, uzbrojony w karabin. Zatrzymali się w milczeniu spoglądając na dziedziniec więzienny. W jednym rogu zwalono na kupę zwłoki około pięćdziesięciu więźniów, którzy zmarli w ciągu dwóch ostatnich tygodni i których nikt nie miał siły pochować. Pozostali, jak żywe trupy, z ranami gnijącymi i cuchnącymi, leżeli pod murami usiłując choć odrobinę skorzystać z dobrodziejstwa wiosennego słońca.
Żołnierze spojrzeli po sobie, a potem na siedemdziesięcioletniego strażnika. Ten patrzył na nich speszony.
 Hello, Tommy  wykrztusił w końcu słowa, których z pewnością nauczył się podczas pierwszej wojny światowej.
Oficer przyjrzał mu się, a potem powiódł wzrokiem po dziedzińcu.
 Ty jebana szwabska świnio  odpowiedział czystą angielszczyzną.
I wtedy zacząłem płakać.
Naprawdę nie wiem, jak udało mi się dotrzeć do Hamburga, choć jakoś dojechałem. Wydaje mi się, że kierowało mną pragnienie, by zobaczyć, czy cokolwiek tam zostało z przeszłości. Ale nie zostało nic. Ulice, gdzie się urodziłem i wychowałem, spłonęły podczas alianckich nalotów na miasto. Z biura, w którym pracowałem, z mojego mieszkania  nie zostało ani śladu.
Na pewien czas Anglicy umieścili mnie w szpitalu w Magdeburgu, skąd wyszedłem na własne żądanie i łapiąc po drodze różne okazje wróciłem do domu. Ale kiedy tam dotarłem i zobaczyłem, że nie został kamień na kamieniu, tym razem załamałem się kompletnie. Rok spędziłem w szpitalu razem z byłymi więźniami z Bergen-Belsen. Kolejny rok pracowałem tam jako sanitariusz doglądając tych, którzy byli w jeszcze gorszym stanie niż ja przedtem.
Po opuszczeniu szpitala zacząłem szukać sobie pokoju w Hamburgu, tam się bowiem urodziłem i tam chciałem spędzić resztę swoich dni.
Na końcu dziennika znajdowały się dwie dodatkowe kartki białego papieru, najwyraźniej zapisane 
niedawno  coś w rodzaju epilogu.

W tym małym pokoju w Altonie mieszkam od 1947 roku. Zaraz po wyjściu ze szpitala zacząłem spisywać to, czego doświadczyłem ja i moi współtowarzysze w Rydze.
Na długo przed ukończeniem pracy uświadomiłem sobie jednak, że także inni ludzie przetrwali holocaust. Moim pierwotnym zamiarem było danie świadectwa, opowiedzenie światu wszystkiego, co się zdarzyło, wierzyłem przy tym, tak zresztą jak każdy, kto pozostaje w odosobnieniu, że tylko on jeden przeżył. Teraz wiem, że to wszystko zostało już zrobione. Nie przekazałem więc dziennika do druku. Zachowałem go razem z notatkami w nadziei, że któregoś dnia będę mógł przedstawić choć drobny wycinek tej tragedii na przykładzie Rygi. I nigdy nie pozwoliłem nikomu go przeczytać.
Patrząc z perspektywy lat, ta walka o przetrwanie, by przekazać świadectwo, okazała się stratą czasu i energii. Inni bowiem już to uczynili i to znacznie pełniej. Teraz żałuję, że nie umarłem wówczas w Rydze, razem z Esther.
Nawet moje ostatnie pragnienie  zobaczyć Eduarda Roschmanna, jak staje przed sądem, i zeznać, co robił  nigdy się nie ziści. Teraz już wiem to na pewno.
Czasami spaceruję po ulicach wspominając dawne czasy, ale przeszłość nigdy nie wróci. Dzieci naśmiewają się ze mnie i uciekają, kiedy usiłuję je zagadnąć. Raz tylko udało mi się porozmawiać z małą dziewczynką, która nie czmychnęła na mój widok, ale wtedy nadbiegła z krzykiem jej matka i czym prędzej ją odciągnęła. Nie rozmawiam więc prawie z nikim.
Kiedyś odwiedziła mnie jakaś kobieta. Powiedziała, że jest z Urzędu ds. Odszkodowań Wojennych i że należą mi się pieniądze. Nie chciałem żadnych pieniędzy. Bardzo ją to zirytowało. Przekonywała mnie, że za to, co przeszedłem, mam prawo do rekompensaty. Uporczywie odmawiałem. Potem wysłali do mnie kogoś innego i także odmówiłem. Wówczas powiedziano mi, że nieprzyjęcie odszkodowania jest niezgodne z przepisami. Domyśliłem się, o co chodzi  popsuje im to sprawozdanie. Ale biorę od nich tylko tyle, ile
mi się należy.
Gdy przebywałem w brytyjskim szpitalu, jeden z lekarzy zapytał mnie, dlaczego nie wybierani się do Izraela, który wkrótce miał stać się niepodległym państwem. Jak miałem mu to wyjaśnić? Nie mogłem przecież powiedzieć, że nigdy nie pojadę do Ziemi Świętej, zwłaszcza po tym, co zrobiłem Esther, mojej żonie. Często myślę o Izraelu, widzę go we śnie, ale wiem, że nie zasługuję na to, by się tam udać.
Jeśli kiedykolwiek te słowa zostaną przeczytane w Izraelu, o czym nigdy się nie dowiem, niech ktoś odmówi tam za mnie Kaddisz.
Salomon Tauber
Altona, Hamburg
21 listopada 1963 roku

Peter Miller odłożył dziennik i przez dłuższą chwilę siedział zagłębiony w fotelu wpatrując się w sufit i paląc papierosa. Tuż przed piątą rano usłyszał, jak drzwi do mieszkania się otwierają  to Sigi wróciła z pracy. Zaskoczyło ją, że Miller jeszcze się nie położył.
 Czemu nie śpisz o tej porze?  zapytała.
 Czytałem.
Później, kiedy o pierwszym brzasku wyłoniła się wieża Świętego Michała, leżeli w łóżku  Sigi senna i zadowolona, jak młoda kobieta, z którą przed chwilą ktoś się kochał, Miller zaś wpatrzony w sufit, milczący i czymś zaabsorbowany.
 O czym myślisz? Tak się zastanawiam.
 To widzę. Ale nad czym?
 Nad następną sprawą, którą mam zamiar się zająć. Sigi uniosła się i popatrzyła na niego. Co chcesz zrobić?  zapytała.
 Chcę wytropić faceta  odparł nachylając się i gasząc papierosa.


Rozdział 3
Kiedy w Hamburgu Peter Miller i Sigi spali spleceni w uścisku, olbrzymi coronado argentyńskich linii lotniczych przelatywał nad pogrążonymi w ciemności wzgórzami Kastylii i podchodził do lądowania na madryckim lotnisku Barajas.
W trzecim rzędzie pierwszej klasy siedział przy oknie sześćdzie-sięcioparoletni mężczyzna o stalowoszarych włosach i przyciętych wąsach.
Na jedynej, jaką mu kiedykolwiek zrobiono, fotografii sprzed dwudziestu lat mężczyzna występował w krótko ostrzyżonej fryzurze, z prostym jak pod linijkę przedziałkiem z lewej strony i bez wąsów, które zakrywałyby zasznurowane usta. Spośród tych nielicznych osób, k lorę widziały tę fotografię, prawdopodobnie żadna nie rozpoznałaby pasażera samolotu  jego gęsta czupryna, bez przedziałka, opadała teraz na czoło. Fotografia w paszporcie była zgodna z jego obecnym wyglądem.
Z paszportu wynikało, że to Seńor Ricardo Suertes, obywatel Argentyny, i wybierając takie właśnie nazwisko mężczyzna zadrwił sobie z ludzi. Suerte znaczy bowiem po hiszpańsku szczęście", a szczęście" to po niemiecku Gluck. Pasażer, który tej styczniowej nocy leciał samolotem, urodził się jako Richard Gliicks, później został generałem SS; był szefem Głównego Urzędu Gospodarki i Administracji SS w Rzeszy oraz generalnym inspektorem obozów koncentracyjnych. Na liście zbrodniarzy poszukiwanych przez Niemcy zachodnie i Izrael znajdował się na trzecim miejscu po Martinie Bormannie i Heinrichu Miillerze, szefie Gestapo. Zajmował nawet wyższą pozycję niż dr Josef Mengele, Anioł śmierci" z Oświęcimia. W Odessie" grał drugie skrzypce  był bezpośrednim zastępcą Martina Bormanna, któremu 
po 1945 roku przypadły w udziale insygnia Fiihrera.
W zbrodniczej działalności Richard Glucks był niedościgły  w równie mistrzowski sposób udało mu się zniknąć bez śladu w maju 1945 roku. Jako jeden z mózgów holocaustu Glucks przewyższył nawet Adolfa Eichmanna, choć sam nigdy nie pociągnął za spust.
Gdyby jakiegoś niewtajemniczonego pasażera poinformowano, kto siedzi obok niego, zapewne głowiłby się, dlaczego dawny szef Urzędu Gospodarki i Administracji jest tak wysoko notowany na liście poszukiwanych.
Jeśliby przypadkiem o to zapytał, usłyszałby, że odpowiedzialnością za zbrodnie przeciw ludzkości, jakie Niemcy popełniły w latach 19331945, można w 95 procentach obarczyć SS. Z tego prawdopodobnie 8090 procent przypisuje się dwóm urzędom SS  Głównemu Urzędowi Bezpieczeństwa Rzeszy i Głównemu Urzędowi Gospodarki i Administracji.
Jeśli sam pomysł wprzęgnięcia jednostki gospodarczej w zbrodnie masowe wydaje się dziwny, to trzeba sobie uzmysłowić, w jaki sposób planowano przeprowadzić całą tę operację. Mianowicie, nie tylko zamierzano zgładzić wszystkich Żydów i większość narodów słowiańskich z powierzchni Europy, ale równocześnie chodziło o to, by ofiary same zapłaciły za ów przywilej. Nim otworzyły się komory gazowe, SS zdążyła dokonać największego rabunku w dziejach ludzkości.
W przypadku Żydów zapłatę rozłożono na trzy raty. Najpierw pozbawiono ich przedsiębiorstw, domów, fabryk, kont bankowych, mebli, samochodów i ubrań. Następnie wysłano na wschód do ciężkich obozów pracy i obozów śmierci, zapewniając przy tym, że mają zostać przesiedleni, w co zresztą większość z nich uwierzyła, i pozwalając zabrać ze sobą tylko to, co byli w stanie udźwignąć z reguły dwie walizki. Na placu obozowym walizki także im zabierano razem z ubraniami, które jeszcze mieli na sobie.
Z bagaży sześciu milionów ludzi udało się zebrać łup wartości milionów dolarów, ponieważ w tym czasie Żydzi europejscy, zwłaszcza z Polski i Europy Wschodniej, zabierali zazwyczaj w podróż cały swój majątek. Złotą biżuterię, diamenty, szafiry, rubiny, sztabki srebra, luidory, złote dolarówki i wszelkiego rodzaju banknoty wysyłano z obozów kolejowymi transportami do kwatery głównej SS w Niemczech. Na żadnej z przeprowadzanych przez siebie operacji SS nie ponosiła strat  wręcz przeciwnie. Pod koniec wojny część łupów w postaci sztabek złota z wybitym orłem Rzeszy i podwójną błyskawicą SS została zdeponowana w bankach Szwajcarii, Liechtensteinu, Tangeru i Bejrutu, tworząc zasoby finansowe, na których później oparła swą działalność Odessa". Znaczna część tego złota nadal spoczywa pod ulicami Zurychu, a na jego straży stoją zadowoleni z siebie, obłudni bankierzy tego miasta.
Drugi etap eksploatacji to żywe ciała ofiar. Są w nich zmagazynowane kalorie energii, które można z pożytkiem wykorzystać. W tym względzie Żydów traktowano na równi z Rosjanami i Polakami, których z reguły łapano bez grosza przy duszy. Niezdolnych do pracy zabijano jako jednostki bezużyteczne. Zdolnych do pracy SS wynajmowała własnym fabrykom bądź niemieckim koncernom przemysłowym, takim jak Krupp, Thyssen czy Opel  za trzy marki dziennie w przypadku niewykwalifikowanych robotników czy też za cztery w przypadku rzemieślników. Określenie dziennie" oznaczało tyle pracy w ciągu doby, ile da się maksymalnie wydusić z żywego ciała w zamian za jak najmniejszą rację pożywienia. W ten sposób setki tysięcy więźniów umarło przy pracy.
SS była państwem w państwie. Miała własne fabryki, warsztaty, sekcję inżynieryjną, własnych konstruktorów, warsztaty naprawcze i zakłady odzieżowe. Produkowała prawie wszystko, czego jej było potrzeba, wykorzystując w tym celu pracę niewolników, którzy dekretem Hitlera stali się własnością SS.
Trzeci etap polegał na wykorzystaniu trupów.
Na śmierć więźniowie szli nago, zostawiając za sobą wagony pełne butów, skarpetek, pędzli do golenia, okularów, marynarek i spodni. Zostawiali również włosy, które następnie wysyłano do Rzeszy, by tam przerobić je na filc do butów zimowych dla wojska, oraz złote zęby wyrywane kleszczami, przetapiane później na sztabki i deponowane w Zurychu. Próbowano również przetwarzać kości na nawóz oraz ludzki tłuszcz na mydło, ale okazało się to nieekonomiczne.
Całą gospodarczą, nastawioną na zyski, stroną eksterminacji czternastu milionów ludzi kierował Główny Urząd Gospodarki i Administracji SS, na którego czele stał mężczyzna zajmujący tej nocy miejsce 3B w samolocie.
Glucks nie należał do tych, którzy ryzykowaliby głową lub pozbawieniem wolności na całe lata wracając do Niemiec. Zresztą nie musiał. Szczodrze zabezpieczony z tajnych funduszy, mógł wygodnie dożyć swych dni w Ameryce Południowej, korzystał więc z tej sposobności. Jego oddania dla nazistowskich ideałów nie zachwiały wydarzenia 1945 roku, co  w połączeniu ze znaczeniem, jakie miał niegdyś  zapewniło mu wysoką i zaszczytną pozycję wśród hitlerowskich zbiegów w Argentynie, skąd wychodziły rozkazy O-dessy".
Samolot gładko wylądował i pasażerowie bez kłopotów przeszli przez kontrolę celną. Dzięki biegłej znajomości hiszpańskiego mężczyzna zajmujący miejsce 3B w pierwszej klasie mógł uchodzić za mieszkańca Ameryki Południowej.
Wyszedłszy z budynku przylotów złapał taksówkę i z przyzwyczajenia, które miał od dawna, kazał się zawieźć o jeden numer dalej od hotelu Zurburan". W centrum Madrytu zapłacił kierowcy i ostatnie dwieście metrów dzielących go od hotelu dziarsko pokonał na piechotę.
Miał rezerwację potwierdzoną teleksem. Zameldował się i poszedł na górę do pokoju, by wziąć prysznic i się ogolić. Punkt dziewiąta ktoś trzy razy lekko zapukał do drzwi, odczekał chwilę i ponownie dwa razy zapukał. Mężczyzna otworzył i cofnął się rozpoznawszy gościa.
Nowo przybyły zamknął za sobą drzwi i stanął na baczność.
 Sieg Heil  rzekł, starym zwyczajem wyrzuciwszy prawą rękę do góry.
Generał Gliicks skinął głową z aprobatą podnosząc jednocześnie prawą dłoń.
 Sieg Heil odpowiedział nieco ciszej. Gestem ręki zaprosił gościa, by usiadł.
Mężczyzna był również Niemcem, byłym oficerem SS. Obecnie stał na czele siatki Odessy" w Niemczech zachodnich. Czuł się niezwykle zaszczycony zaproszeniem do Madrytu na osobiste spotkanie ze starszym oficerem o tak wysokiej randze. Podejrzewał, że ma to coś wspólnego z zabójstwem prezydenta Kennedy'ego, które miało miejsce trzydzieści sześć godzin temu. I nie mylił się.
Generał Gliicks nalał sobie i gościowi kawę przygotowaną na tacy i z namaszczeniem przypalił długie cygaro marki Corona.
 Z pewnością domyśla się pan przyczyn mojej tak niespodziewanej i nieco ryzykownej podróży do Europy  zaczął.  Ponieważ nie lubię przebywać na tym kontynencie dłużej niż to konieczne, przejdę od razu do rzeczy i będę się streszczał.
Podwładny, który przyjechał z Niemiec, siedział prosto w wyczekującej pozie.
 Kennedy nie żyje, a to oznacza, że szczęście się do nas uśmiechnęło  kontynuował.  Musimy z tego wydarzenia wyciągnąć jak największe korzyści. Czy pan mnie rozumie?
 W zasadzie tak, panie generale  odparł młodszy mężczyzna skwapliwie.  Ale w jaki sposób?
 Mam na myśli tajny kontrakt dotyczący dostaw broni między bandą zdrajców w Bonn a tymi świniami z Tel Awiwu. Słyszał pan o tym? Nawet teraz czołgi, działa i cała reszta docierają z Niemiec do Izraela.
 Tak, oczywiście.
 I wie pan również, że nasza organizacja udziela wszechstronnej pomocy Egipcjanom, by w nadchodzącej walce mogli odnieść całkowite zwycięstwo.
 Naturalnie. W tym celu zwerbowaliśmy wielu niemieckich naukowców.
 Do tej sprawy jeszcze wrócę.  Generał Gliicks skinął głową.  Chodzi mi o to, że postanowiliśmy informować naszych arabskich przyjaciół o szczegółach zdradzieckiego kontraktu, aby mogli składać protesty w Bonn kanałami dyplomatycznymi. Ich protesty doprowadziły z kolei do powstania w Niemczech grupy nacisku przeciwnej temu kontraktowi ze względów politycznych, ponieważ drażni on państwa arabskie. Grupa ta w zasadzie nieświadomie  gra naszymi kartami, wywierając, nawet w gabinecie, presję na tego głupca Erharda, by zerwał umowę.
Rozumiem, panie generale.
W porządku. Jak do tej pory Erhard nie przerwał dostaw broni, ale już kilkakrotnie się wahał, czy tego nie zrobić. Dla zwolenników niemiecko-izraelskiej współpracy do dziś głównym argumentem było poparcie, jakiego całej tej sprawie udzielał Kennedy, u Erhard tańczył, jak mu Kennedy zagrał.
To prawda.
 Ale Kennedy już nie żyje.
Młody Niemiec usiadł wygodniej, a w oczach pojawiły mu się ogniki entuzjazmu, jak gdyby nowy obrót sprawy otwierał przed nim szerokie perspektywy. Generał SS strząsnął długi popiół z cygara do filiżanki po kawie i wycelował w swego podwładnego żarzącą się końcówkę.

 Dlatego też głównym celem akcji politycznej w Niemczech do końca roku i tu potrzebni będą nasi przyjaciele i sojusznicy  musi być pozyskanie jak najszerszej opinii publicznej, by wypowiedziała się przeciw kontraktowi, i nastawienie jej pozytywnie do prawdziwych i wiernych przyjaciół Niemiec, czyli Arabów.
 To się da zrobić.  Mężczyzna uśmiechał się szeroko.
 Dzięki naszym kontaktom w rządzie w Kairze możemy liczyć na nieustającą falę protestów dyplomatycznych ambasad Egiptu oraz przedstawicielstw innych państw  kontynuował generał.  Nasi arabscy przyjaciele wezmą też na siebie zorganizowanie demonstracji arabskich studentów i ich niemieckich kolegów. Pańskie zadanie będzie polegało na koordynacji kampanii prasowej w różnych broszurach i magazynach, które potajemnie wspieramy. Zajmie się pan też propagandą w najważniejszych gazetach i tygodnikach oraz przekonywaniem urzędników rządowych i polityków, by poparli nasilającą się krytykę tego kontraktu.
 Bardzo trudno dzisiaj wzbudzić w Niemcach niechęć do Izraela  mruknął mężczyzna marszcząc brwi.
 Nie ma takiej potrzeby - odparł generał stanowczo. Nasz punkt widzenia jest prosty: ze względów praktycznych Niemcy nie mogą sobie pozwolić na to, by zrazić do siebie osiemdziesiąt milionów Arabów z powodu tych głupich, trzymanych rzekomo w tajemnicy, dostaw broni. Do wielu Niemców ten argument przemówi, zwłaszcza do dyplomatów. Łatwo możemy sobie zjednać poparcie wiadomych urzędników z MSZ-u. Taki praktyczny punkt widzenia jest w pełni do przyjęcia. Fundusze oczywiście się znajdą. Skoro Kennedy już nie żyje. a najprawdopodobniej Johnson nie zajmie podobnego internacjonalistycznego prożydowskiego stanowiska, należy wywierać na każdym szczeblu, również w rządzie, stały nacisk na Erharda, by zapomniał o całej sprawie. Jeśli zdołamy przekonać Egipcjan, że to właśnie dzięki nam zmienił się kurs polityki Bonn, nasze akcje w Kairze skoczą niewątpliwie w górę.
Mężczyzna kilkakrotnie skinął potakująco głową widząc zarysowujący się mu przed oczyma konkretny plan akcji. To się da zrobić  rzekł.
 Znakomicie  odparł Gliicks.
 Generale, wspomniał pan o niemieckich naukowcach zatrudnionych teraz w Egipcie.

 Tak. Jak mówiłem, jeszcze do tego wrócę. To drugi punkt naszego planu zniszczenia Żydów raz na zawsze. Na pewno słyszał pan o rakietach z Helwan?
 Tak jest. Przynajmniej w zarysie.
 A o ich przeznaczeniu?
 Przypuszczam, że...
 Że zostaną użyte, by zrzucić kilka ton materiałów wybuchowych na Izrael, co?  Generał Gliicks uśmiechnął się szeroko.  Nic bardziej błędnego. Niemniej wydaje mi się, że nadszedł już czas, by wyjawić panu, dlaczego te rakiety i ich konstruktorzy są tak ważni.
Generał Gliicks usiadł wygodnie w fotelu, popatrzył w sufit i opowiedział swemu podwładnemu prawdziwą historię rakiet z Helwan.
Zaraz po zakończeniu wojny, kiedy w Egipcie nadal panował król Faruk, tysiące nazistów i byłych członków SS zbiegło z Europy, by nad piaszczystymi brzegami Nilu znaleźć bezpieczne schronienie. Wśród nich byli też i naukowcy. Jeszcze przed zamachem stanu, który pozbawił Faruka władzy, król zaangażował dwóch niemieckich uczonych do badań mających na celu uruchomienie fabryki rakiet. Miało to miejsce w 1952 roku. Naukowcami zaś byli profesorowie Paul Górkę i Ralf Engel.
Realizacja projektu została odłożona na kilka lat, kiedy u władzy znaleźli się Nagib, a potem Naser. Ale po klęsce militarnej Egiptu w kampanii synajskiej w 1956 roku nowy dyktator poprzysiągł, że któregoś dnia Izrael zostanie całkowicie zniszczony.
W 1961 roku, kiedy Moskwa definitywnie odrzuciła jego prośby o dostarczenie rakiet o dużej sile rażenia, z jeszcze większym zapałem wrócono do dawnego projektu i w ciągu roku, nie licząc się z kosztami i pracując non stop, niemieccy profesorowie i Egipcjanie doprowadzili do otwarcia Fabryki 333 w Helwan na północ od Kairu.
Zbudować fabrykę to jedno, zaprojektować i skonstruować rakiety to drugie. Od dawna co ważniejsi sojusznicy Nasera, w większości o pronazistowskich przekonaniach sięgających drugiej wojny światowej, pozostawali w bliskich kontaktach z przedstawicielami Odessy" w Egipcie. Oni też pomogli Egipcjanom uporać się z zasadniczym problemem  dostarczyli naukowców, którzy mieli skonstruować rakiety.
Na pomoc ze strony Związku Radzieckiego, Stanów Zjednoczonych, Anglii czy Francji nie można było liczyć. Natomiast ludzie z Odessy" zorientowali się, że rakiety, jakich potrzebował Naser, wielkością i zasięgiem przypominają pociski V-2, które zespół kierowany przez Wernhera von Brauna zbudował swego czasu w Peenemiinde, by zetrzeć Londyn z powierzchni ziemi. A z wieloma członkami tego zespołu można było jeszcze nawiązać kontakt.
Pod koniec 1961 roku zaczęto rekrutować niemieckich naukowców. Wielu z nich pracowało w zachodnioniemieckim Instytucie Badań Kosmicznych w Stuttgarcie. Byli jednak sfrustrowani, ponieważ traktat paryski z 1954 roku zabraniał Niemcom podejmowania pewnych badań, głównie w dziedzinie fizyki jądrowej i przemysłu rakietowego. Poza tym nagminnie cierpieli na brak funduszy. I dlatego dla wielu z nich propozycja pracy w słonecznym kraju, gdzie nie brakuje pieniędzy na badania i gdzie mieliby szansę projektować prawdziwe rakiety, była bardziej niż kusząca.
Na głównego oficera werbunkowego w Niemczech Odessa" wyznaczyła byłego majora SS, doktora Ferdinanda Brandnera, który z kolei zaangażował do pomocy byłego sierżanta SS Heinza Kruga. Wspólnie przeczesali całe Niemcy w poszukiwaniu ochotników gotowych wyjechać do Egiptu i skonstruować Naserowi rakiety.
Biorąc pod uwagę zarobki, jakie mogli zaoferować, kandydatów nie brakowało. Wśród nich znalazły się takie sławy, jak profesor Wolfgang Pilz. Zwerbowany po wojnie przez Francuzów, został ojcem francuskiej rakiety Veronique, która zapoczątkowała program kosmiczny de Gaulle'a. Z początkiem 1962 roku profesor Pilz wyjechał do Egiptu. W jego ślady poszli również doktor Eugen Sanger z żoną Ireną, niegdyś członkowie zespołu von Brauna pracującego nad V-2, a także doktor Josef Eisig i doktor Kirmayer  wszyscy będący specjalistami od napędu i techniki paliwowej.
Z pierwszymi wynikami ich pracy świat zapoznał się 23 lipca 1962 roku podczas defilady na ulicach Kairu z okazji ósmej rocznicy proklamowania republiki. Dwie rakiety  El Kahira i El Zafira  o zasięgu 300 i 500 kilometrów, przejechały wśród wiwatujących tłumów. Wprawdzie były to tylko same obudowy bez głowic bojowych i paliwa, ale zgodnie z planem stać się miały pierwszymi
z czterystu tego typu rakiet, które pewnego dnia zostaną wystrzelone na Izrael.
Generał Gliicks przerwał na chwilę, zaciągnął się cygarem i kontynuował:
 Problem w tym, że chociaż udało się nam rozwiązać kwestię obudowy, głowicy bojowej i paliwa, to kluczowy w przypadku takich pocisków jest system sterowania.  Wycelował cygaro w kierunku mężczyzny.  A tego nie byliśmy w stanie dostarczyć Egipcjanom.
I chociaż w Stuttgarcie oraz w wielu innych miejscach pracują naukowcy i specjaliści od systemów sterowania, niestety nie udało się nam namówić żadnego z nich na wyjazd do Egiptu. Natomiast eksperci, którzy tam wyemigrowali, znają się głównie na aerodynamice, napędzie i konstrukcji głowic.
Ponieważ jednak obiecaliśmy Egiptowi, że będzie miał rakiety, to je dostanie. Prezydent Naser jest przekonany, że któregoś dnia wybuchnie kolejna wojna między Egiptem a Izraelem i na pewno wybuchnie. Wierzy, że ją wygra za pomocą jedynie czołgów i żołnierzy. Nasze prognozy nie brzmią tak optymistycznie. Bo nie będzie mógł wygrać mimo liczebnej przewagi. Proszę sobie wyobrazić, jakie mielibyśmy wpływy, gdyby broń zakupiona od Rosjan za miliardy dolarów zawiodła, a wojnę wygrały rakiety stworzone przez naukowców zwerbowanych przez naszą siatkę. Zdobylibyśmy niezachwianą pozycję. Dzięki dozgonnej wdzięczności Bliskiego Wschodu osiągnęlibyśmy podwójny cel  zapewnilibyśmy naszym ludziom bezpieczne schronienie, a te żydowskie świnie i ich państwo zniknęłyby raz na zawsze z powierzchni ziemi. Tym samym wypełnilibyśmy ostatnią wolę Fiihrera. To wielkie wyzwanie. Powinniśmy je podjąć i nie zawieść.
Z niepokojem i niejakim zdziwieniem podwładny obserwował swego zwierzchnika przechadzającego się po pokoju.
Proszę mi wybaczyć, generale. Ale czy czterysta głowic bojowych średniej mocy może naprawdę zniszczyć Żydów raz na zawsze? Zniszczyć ich w znacznym stopniu  zgoda, ale całkowicie?
Glucks obrócił się i spojrzał na młodszego mężczyznę uśmiechając się triumfalnie.
- Ale za to jakich głowic! wykrzyknął. Nie myśli pan chyba, że mamy zamiar marnować na to bydło materiały wybuchowe? Zaproponowaliśmy prezydentowi Naserowi, który przystał na to skwapliwie, by głowice do rakiet Kahira i Zafira były zupełnie innego typu. W niektórych umieścimy zgęszczone kultury dymienicy morowej, inne zaś będą wybuchać na znacznej wysokości pokrywając całe terytorium Izraela radioaktywnym kobaltem 60. Po kilku godzinach Żydzi zaczną umierać od zarazy lub na chorobę popromienną. Takie właśnie niespodzianki mamy dla nich w zanadrzu.
Mężczyzna aż otworzył usta ze zdziwienia.
 To fantastyczne  wyszeptał.  Teraz sobie przypominam, że coś czytałem o pewnym procesie, który zeszłego lata odbył się w Szwajcarii. Tylko plotki, bo większość zeznań składano przy drzwiach zamkniętych. A więc to prawda. Panie generale, to genialne.
 Tak, wspaniałe. I nieuchronne, zakładając, że to nasi ludzie wyposażą rakiety w systemy zdalnego sterowania potrzebne nie tylko, by je wystrzelić we właściwym kierunku, ale także naprowadzić na właściwy cel, gdzie dopiero eksplodują. Człowiek, który kieruje całym programem badawczym zmierzającym do skonstruowania tego systemu, pracuje teraz w Niemczech zachodnich. Ma pseudonim Wulkan". Może przypomina pan sobie, że w mitologii greckiej Wulkan był kowalem, który wykuwał bogom pioruny.
 Czy jest naukowcem?
 Oczywiście, że nie. Kiedy w 1955 roku okoliczności zmusiły go, by zniknął, powinien był wrócić do Argentyny. Ale od pańskiego poprzednika natychmiast zażądaliśmy dla niego fałszywego paszportu, by mógł pozostać w kraju. Następnie otrzymał z Zurychu milion dolarów na otwarcie fabryki w Niemczech. Miała ona służyć za parawan dla prowadzonych wówczas badań, które teraz przerwano koncentrując się na systemach sterowania dla rakiet w Helwan.
W fabryce Wulkana produkuje się obecnie radia tranzystorowe. Ale tylko dla zamydlenia oczu. W dziale badawczym grupa naukowców pracuje nad wynalezieniem systemów zdalnego sterowania, które pewnego dnia będzie można zainstalować w egipskich rakietach.
 To dlaczego nie wyjadą po prostu do Egiptu?  zapytał mężczyzna.
 Na tym właśnie polega ten genialny pomysł.  Gliicks uśmiechnął się ponownie, nadal przechadzając się po pokoju.  Mówiłem panu, że są w Niemczech ludzie, którzy potrafią skonstruować system sterowania dla rakiet, ale żadnego z nich nie udało się namówić na wyjazd do Egiptu. Tymczasem specjaliści zatrudnieni w fabryce Wulkana są autentycznie przekonani, że pracują  w warunkach ścisłej   tajemnicy,   rzecz  jasna    na   rzecz   Ministerstwa   Obrony
w Bonn.
 Och, Boże!  Mężczyzna aż wstał z krzesła rozlewając kawę na dywan.  Jak udało się coś takiego zorganizować?
 W zasadzie było to proste. Traktat paryski zabrania Niemcom prowadzić badania w dziedzinie broni rakietowej. Ludzie pracujący pod kierunkiem Wulkana zostali zobowiązani pod przysięgą do zachowania tajemnicy przez autentycznego urzędnika Ministerstwa Obrony w Bonn, który jest jednym z nas. Towarzyszył mu pewien generał; jego twarz znana była naukowcom z czasów ostatniej wojny. Ci wszyscy ludzie są gotowi pracować dla Niemiec, nawet wbrew postanowieniom traktatu paryskiego, ale niekoniecznie dla Egiptu. A teraz są przekonani, że to, co robią, robią dla Niemiec.
Naturalnie, koszty całej operacji są horrendalnie wysokie. W normalnych warunkach badania tego typu mogłoby podjąć jedynie wielkie mocarstwo. Ten program poważnie nadwerężył nasze tajne fundusze. Rozumie pan teraz znaczenie, jakie ma dla nas Wulkan?
 Oczywiście  odparł szef niemieckiej siatki ,,Odessy". Ale gdyby mu się coś przypadkiem przytrafiło, to czy programu nie dałoby się realizować bez niego?
- Nie, ponieważ jest właścicielem i dyrektorem fabryki oraz całej spółki. Jest prezesem i dyrektorem w jednej osobie, jedynym akcjonariuszem i pracodawcą zarazem. Tylko on może wypłacać pensje naukowcom i pokrywać olbrzymie koszty badań. Uczeni zatrudnieni u Wulkana nie stykają się w ogóle z pozostałymi pracownikami i nikt w firmie nie ma pojęcia o prawdziwym charakterze badań, które przeprowadza się w tym olbrzymim dziale naukowym. Pozostali pracownicy są przekonani, że ludzie z działu za zamkniętymi drzwiami pracują nad obwodami mikrofalowymi. Im z kolei tłumaczy się, że zachowanie tajemnicy jest niezbędnym środkiem ostrożności zabezpieczającym przed szpiegostwem przemysłowym. Jedyną osobą, która łączy oba te działy, jest właśnie Wulkan. Jeśli go zabraknie, cały program weźmie w łeb.
Czy może mi pan zdradzić nazwę fabryki?
Po chwili zastanowienia generał Gliicks wymienił nazwę.
Mężczyzna spojrzał na niego zaskoczony.
Przecież znam te odbiorniki  zaprotestował.
 Oczywiście. To prawdziwa fabrykami produkuje prawdziwe radia.
 A dyrektorem jest...?
 Tak. Dyrektorem jest Wulkan. Teraz rozumie pan znaczenie tego człowieka i tego, co robi. I stąd moje drugie polecenie. Proszę. Generał Gliicks wyjął z kieszeni na piersi zdjęcie i podał mężczyźnie
Gość długo wpatrywał się zdziwiony w twarz na fotografii, po czym odwrócił ją i przeczytał nazwisko.
 Och, Boże. A ja myślałem, że on mieszka w Ameryce Południowej.
 Wręcz przeciwnie.  Gliicks pokręcił głową.  To jest właśnie Wulkan. W obecnej chwili jego praca wkroczyła w etap końcowy. Jeśliby przypadkiem doszły do pana słuchy, że ktoś zadaje jakieś kłopotliwe pytania na temat Wulkana, należałoby tego kogoś zniechęcić. Jedno ostrzeżenie, a potem ostateczne rozwiązanie. Rozumiemy się? Nikomu, powtarzam, nikomu nie wolno dotrzeć do Wulkana właśnie dlatego, że odgrywa tak ważną rolę.
Generał SS wstał. Jego gość uczynił to samo.
 To wszystko  powiedział Gliicks.


Rozdział 4
Ale przecież ty nawet nie wiesz, czy on żyje. Peter Miller i Karl Brandt siedzieli w 
samochodzie dziennikarza zaparkowanym przed domem inspektora, gdzie 
Miller zastał go przy lunchu w  wolną  od służby niedzielę. Nie, nie wiem. To 
pierwsze, co muszę sprawdzić. Jeśli Rosch-mann nie żyje, to oczywiście na tym 
koniec. Czy możesz mi  pomóc? Brandt zastanowił się przez chwilę, po czym 
pokręcił głową.
 Przykro mi, ale nie mogę.
 Dlaczego?
 Zrozum. Między nami mówiąc, ten dziennik dałem ci przez uprzejmość. Ponieważ mnie zaszokował, ponieważ pomyślałem, że może zrobisz z tego jakiś reportaż. Nie przyszło mi jednak nigdy do głowy, że będziesz usiłował wytropić Roschmanna. Dlaczego nie mógłbyś po prostu opisać okoliczności, w jakich ten dziennik odnaleziono?
 Ponieważ to żaden materiał na reportaż  odparł Miller. Bo o czym tu pisać? Słuchajcie, ludzie: znalazłem kołonotatnik, a w nim pewien staruszek, który właśnie otruł się gazem, opisuje, co przeżył w czasie wojny! Czy myślisz, że jakikolwiek wydawca to kupi? Ten dokument jest wstrząsający, ale to tylko moja prywatna opinia. Od czasu wojny napisano setki wspomnień. Ludzie zaczynają mieć już tego po dziurki w nosie. Historyjki o samym dzienniku nie kupi żaden wydawca w Niemczech.
 Więc co masz zamiar zrobić?
 To proste. Napuścić na Roschmanna policję na podstawie tego dziennika i już mam gotowy reportaż.
 Nie będzie żadnej policyjnej nagonki.  Brandt powoli strząsnął popiół do popielniczki na tablicy rozdzielczej.  Posłuchaj, Peter. Być może znasz się na dziennikarstwie, za to ja znam hamburską policję. Nasze zadanie na 1963 rok to położyć kres przestępczości w tym mieście. I nikt nie będzie odrywać od roboty przepracowanych detektywów, by ścigali człowieka za to, co robił w Rydze dwadzieścia lat temu. Nic z tego nie wyjdzie.
 Ale przynajmniej mógłbyś tę sprawę zasygnalizować.
 Nie. Ja, nie.  Brandt pokręcił głową.
 Dlaczego? O co chodzi?
 Ponieważ nie chcę być w to zamieszany. Ty to co innego. Nie jesteś żonaty, nie masz żadnych zobowiązań. Możesz się uganiać za zwidami, jeśli masz ochotę. Ja natomiast mam żonę, dwoje dzieci, dobrą posadę i nie zamierzam zwichnąć sobie kariery.
 W jaki sposób mogłoby to zaszkodzić twojej karierze w policji? Przecież Roschmann to zbrodniarz. A policja jest od ścigania zbrodniarzy. Więc w czym problem?
 Trudno to dokładnie wytłumaczyć.  Brandt zgniótł niedopałek.  Ale w policji panuje takie przekonanie, nic konkretnego, po prostu odczucie, że zbyt gorliwe grzebanie się w zbrodniach wojennych SS nie ułatwi kariery młodemu policjantowi. I tak nigdy nic z tego nie wychodzi. Propozycja wszczęcia poszukiwań zostanie po prostu odrzucona. Za to fakt, że ktoś z czymś takim wystąpił, będzie odnotowany w aktach. A to przekreśla możliwość awansu. Nikt nic nie mówi, ale wszyscy wiedzą, o co chodzi. Jeśli więc chcesz zrobić z tego wielką aferę, działaj na własną rękę. Na mnie nie licz.
Miller siedział i wyglądał przez szybę.
 No cóż, trudno. Skoro tak sprawy stoją  powiedział w końcu.  Ale muszę mieć jakiś punkt zaczepienia. Czy Tauber umierając nie zostawił jeszcze czegoś?
 Owszem. Krótki list. Musiałem go dołączyć do raportu o samobójstwie. Jest już w aktach. A sprawa została zamknięta.
 Co napisał?  zapytał Miller.
 Nic szczególnego. Napisał, że popełnia samobójstwo. Aha, i jeszcze coś. Że wszystko, co ma, przekazuje przyjacielowi, niejakiemu Marxowi.
 To już coś. Gdzie mieszka ten Marx?
 A skąd, u licha, mam wiedzieć?  odparł Brandt.
 Tylko tyle było w liście? Po prostu panu Marxowi"? Nie zostawił żadnego adresu?
 Nie. I żadnej wskazówki, gdzie mieszka.
 Musi mieszkać gdzieś w pobliżu. Nie szukałeś go?
 Czy nie dociera do twojej pustej łepetyny  Brandt westchnął  że i bez tego mamy pełne ręce roboty. Zdajesz sobie sprawę, ilu Marxów mieszka w Hamburgu? W samej książce telefonicznej jest ich na kopy. Nie możemy sobie pozwolić, żeby tracić wiele tygodni na szukanie tego konkretnego Marxa. A poza tym to, co staruszek zostawił, nie jest warte złamanego grosza.
 I to wszystko?  spytał Miller.  Nic więcej?
 Nic a nic. Jeśli chcesz znaleźć Marxa, droga wolna.
 Spróbuję.
Podali sobie ręce. Brandt wrócił do stołu, przy którym czekała na
niego rodzina.
Następnego dnia rankiem Miller udał się do domu, w którym mieszkał Tauber. Drzwi otworzył mężczyzna w średnim wieku w poplamionych spodniach przewiązanych sznurkiem, koszuli bez kołnierzyka i z trzydniową szczeciną na brodzie.
 Dzień dobry. Czy pan jest tu gospodarzem? Mężczyzna zlustrował Millera od góry do dołu i skinął głową. Zalatywało od niego kapustą.
--- Mieszkał tu facet, który kilka dni temu otruł się gazem.
 Pan z policji?
 Nie. Z prasy.    - Miller wyciągnął legitymację.
  Nie mam nic do powiedzenia.
 Chcę tylko obejrzeć pokój.  Miller bez większych trudności wcisnął mu w rękę dziesięciomarkowy banknot.
 Już go wynająłem.
 A co pan zrobił z jego rzeczami?
 Są na podwórku. Nie miałem gdzie ich podziać.
Drobny deszcz siąpił na stertę rupieci. Nadal czuć je było gazem. Leżała tam stara rozwalona maszyna do pisania, dwie pary zdartych butów, trochę ubrań, kupka książek i biały jedwabny szalik z frędzlami, który, jak Miller przypuszczał, miał jakiś związek z religią żydowską. Przejrzał wszystko, nie znalazł jednak notatnika z adresami ani żadnej koperty zaadresowanej do Marxa.
 Nic więcej nie było?

 To wszystko  odparł mężczyzna spoglądając spode łba ze swego schronienia, jakim były drzwi na podwórze.
 Czy mieszka tu ktoś nazwiskiem Mara?
 Nie.
 A czy nie zna pan kogoś takiego?
 Nie.
 Czy ten staruszek, Tauber, miał może jakichś przyjaciół?
 Nic mi na ten temat nie wiadomo. Jeśli miał, to się z tym nie obnosił. Człapał sobie w tę i z powrotem po pokoju na górze albo wychodził o różnych porach. Chyba był trochę stuknięty. Ale czynsz płacił regularnie. I nie sprawiał żadnych kłopotów.
 A może go pan widział w czyimś towarzystwie? Na przykład na ulicy.
 Nigdy. Wydaje mi się, że nie miał żadnych przyjaciół. Nic dziwnego; łaził tak tylko i mamrotał coś do siebie. Jak jakiś półgłówek.
Miller wyszedł i zaczął wypytywać o Taubera na ulicy. Wielu ludzi widziało staruszka, jak powłócząc nogami chodził z opuszczoną głową, w płaszczu do kostek, wełnianej czapce i wełnianych rękawiczkach z obciętymi palcami.
Przez trzy dni penetrował okolicę, wypytując o niego w sklepie z nabiałem, u rzeźnika, w sklepie z artykułami przemysłowymi, barze, trafice; zagadnął też mleczarza i listonosza. W środę po południu natknął się na grupę urwisów odbijających piłkę o ścianę magazynu.
 Chodzi panu o tego starego Żyda? Pomylonego Solly?  zapytał przywódca w odpowiedzi na jego pytanie. Pozostali skupili się wokół.
 Właśnie  odparł Miller.  Pomylonego Solly.
 Był szurnięty  ktoś rzucił.  Chodził o tak.
Chłopiec,  wtuliwszy głowę  w  ramiona  i  chwytając  kurczowo marynarkę, zrobił kilka kroków powłócząc nogami, mamrocząc coś do siebie i rozglądając się wokół. Pozostali wybuchnęli śmiechem Nagle ktoś tak mocno przyłożył odtwórcy roli, że ten aż się przewrócił
 A może go z kimś widzieliście?  zapytał Miłler.  Może z kimś rozmawiał? Z jakimś mężczyzną?
 A po cholerę to panu?  zapytał podejrzliwie przywódca. Myśmy mu nic nie zrobili.
Miller od niechcenia podrzucał w dłoni pięciomarkówkę. Osiem par oczu obserwowało srebrzysty błysk wirującego krążka. Ośmiu chłopaków powoli potrząsnęło głowami. Miller odwrócił się i odszedł.

 Proszę pana.
Zatrzymał się i obejrzał. Dogonił go najmłodszy.
 Raz go widziałem z jakimś facetem. Rozmawiali ze sobą. Siedzieli i rozmawiali.
 Gdzie to było?
 Nad rzeką. Na trawiastym brzegu. Stoi tam kilka ławek. Siedzieli na jednej i rozmawiali.
 Ile miał lat ten drugi?
 Był bardzo stary i miał taką szopę siwych włosów.
Miller rzucił mu monetę, choć uważał, że to strata pieniędzy. Poszedł jednak nad rzekę się rozejrzeć. Rzeczywiście stało tam kilka ławek  wszystkie puste. Latem mnóstwo ludzi siadywało nad Elbą, żeby popatrzeć na przypływające i odpływające olbrzymie transatlantyki, ale pod koniec listopada nie było tam żywej duszy.
Po lewej stronie znajdował się port rybacki. Z pół tuzina trawlerów z Morza Północnego stało przycumowanych do nadbrzeża wyładowując złowione śledzie i makrele bądź szykując się do ponownego wypłynięcia w morze.
Był młodym chłopcem, kiedy powrócił do zniszczonego miasta ze wsi, dokąd go ewakuowano podczas bombardowania. Od tej pory rósł wśród gruzów i ruin. Jego ulubionym miejscem zabaw był port rybacki w Altonie.
Lubił rybaków, małomównych sympatycznych ludzi, od których zalatywało smołą, solą i machorką. Myśląc o Eduardzie Roschmannie z Rygi zastanawiał się, jak to możliwe, że i on, i oni urodzili się w tym samym kraju.
Myślami wrócił do Taubera, raz jeszcze analizując od początku całą sprawę. Gdzie też mógł się spotykać ze swoim przyjacielem Marxem? Czuł, że brakuje mu jednego ogniwa, ale nie wiedział jakiego. Dopiero kiedy wrócił do samochodu i pojechał na stację benzynową w pobliżu dworca kolejowego, by zatankować, nagle go olśniło. Pracownik stacji, chcąc go jakoś zagadnąć, napomknął o podwyżce ceny wysokooktanowej benzyny, dodając, że pieniądze tracą coraz bardziej na wartości. Po chwili poszedł po resztę zostawiając Millera gapiącego się w otwarty portfel.
Pieniądze. Skąd" Tauber brał pieniądze? Przecież nie pracował. Odmówił przyjęcia odszkodowania, które chciało mu przyznać państwo niemieckie. A jednak czynsz płacił regularnie i musiał jeszcze z czegoś żyć. Miał pięćdziesiąt sześć lat, nie przysługiwała mu więc jeszcze emerytura, mógł jednak żyć z renty inwalidzkiej. I tak prawdopodobnie było.
Miller schował resztę do kieszeni, uruchomił samochód i pojechał na pocztę w Altonie. Podszedł do okienka z napisem EMERYTURY.
 Czy mógłbym się dowiedzieć, kiedy emeryci odbierają pieniądze?  zapytał grubą kobietę za kratą.
 Jak zawsze, ostatniego dnia w miesiącu.
 Czyli w najbliższą sobotę?
 W weekendy nie ma wypłat. Będą więc odbierać pieniądze w piątek, pojutrze.
 Czy dotyczy to także rent inwalidzkich?
 Wszyscy odbierają pieniądze ostatniego dnia w miesiącu.
 Tutaj, w tym okienku?
 Oczywiście tylko ci, którzy mieszkają w Altonie  odpowiedziała kobieta.
 O której godzinie?
 Od rana.
 Dziękuję pani.
Miller wrócił w piątek rano i zobaczył, jak zaraz po otwarciu poczty przez drzwi zaczął przepływać sznur staruszków. Sam oparł się o ścianę domu naprzeciwko i obserwował, w którą stronę odchodzą. Wielu miało siwe włosy, większość jednak z powodu zimna włożyła kapelusze. Znowu przestało padać, było słonecznie, choć chłodno. Tuż przed jedenastą jakiś staruszek o siwej, zmierzwionej niczym wata na patyku czuprynie wyszedł z poczty, przeliczył pieniądze, włożył je do wewnętrznej kieszeni, a potem rozejrzał się dokoła, jakby kogoś szukał. Po paru chwilach odwrócił się i ruszył powoli przed siebie. Gdy doszedł do najbliższego skrzyżowania, rozejrzał się raz jeszcze i skręcił w ulicę Muzealną biegnącą w kierunku rzeki. Miller odepchnął się od ściany i poszedł za nim.
Staruszek potrzebował dwudziestu minut, by pokonać kilkaset metrów dzielących go od Elby. Skręcił na brzeg, przeszedł przez trawnik i usiadł na jednej z ławek. Miller powoli podszedł do niego z tyłu.
 Herr Marx?

Mężczyzna podniósł głowę. Miller okrążył ławkę. Nieznajomy nie okazał zdziwienia, jak gdyby często rozpoznawali go zupełnie obcy ludzie.
 Tak  odpowiedział poważnie.  To ja.
 Nazywam się Miller.
Marx z taką samą powagą skłonił głowę przyjmując do wiadomości informację.
 Czy pan... eh... czeka na Herr Taubera?
 Tak  odparł staruszek i tym razem nie okazując zdziwienia.
 Czy mogę się przysiąść?
 Proszę bardzo.
Miller usadowił się obok, tak że obaj mężczyźni zwróceni byli twarzami do Elby. Olbrzymi transportowiec do przewozu suchych ładunków, Kota Mam" z Jokohamy, wykorzystując przypływ posuwał się w dół rzeki.
 Bardzo mi przykro, ale Herr Tauber nie żyje.
Staruszek wpatrywał się w przepływający statek. Nie pokazał po sobie ani żalu, ani zaskoczenia, tak jak gdyby często zwiastowano mu podobne wieści. Być może tak było.
 Rozumiem  odparł.
Miller w skrócie opowiedział mu wydarzenia piątkowej nocy.
 Nie wydaje się pan zaskoczony tym, że odebrał sobie życie.
 Nie  odrzekł Marx.  Był to bardzo nieszczęśliwy człowiek.
 Zostawił dziennik, wie pan o tym?
- Tak, kiedyś mi o nim wspominał.
 Czytał go pan?
 Nie, nikomu nie dawał swojego dziennika do czytania. Ale mi o nim opowiadał.
Pisał o tym, co przeszedł w Rydze podczas wojny.
 Tak, mówił mi, że był w Rydze. Pana też tam wywieziono?
 Nie, ja byłem w Dachau.
 Proszę posłuchać, Herr Marx. Potrzebuję pańskiej pomocy. W swoim dzienniku Tauber wspomina o pewnym człowieku, oficerze SS, nazwiskiem Roschmann. Kapitan Eduard Roschmann. Czy opowiadał panu o nim?
 Och, tak. Opowiadał. Jedynie to naprawdę trzymało go przy życiu. Nadzieja, że któregoś dnia będzie mógł złożyć zeznania obciążające Roschmanna.

 O tym właśnie pisze-w swoim dzienniku, który przeczytałem po jego śmierci. Jestem dziennikarzem. Chcę spróbować wytropić Rosch-manna. Postawić go przed sądem. Rozumie pan?
 Tak.
 Ale nie ma to sensu, jeśli Roschmann nie żyje. Czy Herr Tauber kiedykolwiek wspominał, że Roschmann jeszcze żyje i jest na wolności?  Przez kilka minut Marx wpatrywał się w znikającą rufę Kota Maru".
 Kapitan Roschmann żyje  odparł krótko.  I to na wolności.
 Skąd pan wie?  Miller pochylił się do przodu cały przejęty.
 Ponieważ Tauber go widział.
 Tak, czytałem o tym. Było to na początku kwietnia 1945 roku. Marx powoli pokręcił głową.
 Nie, miało to miejsce w zeszłym miesiącu. Zapadła chwila milczenia. Miller przyglądał się staruszkowi, który nie odrywał wzroku od wody.
 W zeszłym miesiącu?  wykrztusił w końcu Miller.  A czy powiedział panu, jak do tego doszło?
 Tak.  Marx westchnął i obrócił się w stronę dziennikarza.  Któregoś dnia późnym wieczorem wyszedł na spacer, jak to często robił, kiedy nie mógł zasnąć. Wracając do domu przechodził obok Opery w momencie, gdy widzowie zaczęli wychodzić po skończonym przedstawieniu. Zatrzymał się, kiedy tłum wyległ na chodnik. Mówił, że byli to zamożni ludzie  mężczyźni w smokingach, kobiety w futrach i biżuterii. Przy krawężniku czekały trzy taksówki. Portier zatrzymał przechodniów, by pasażerowie mogli wsiąść. I wtedy Tauber zobaczył Roschmanna.
 Wśród wychodzących z opery?
 Tak. Wsiadł do taksówki w towarzystwie dwóch osób i odjechał.
 Niech pan teraz posłucha, Herr Marx. To bardzo ważne. Czy Tauber miał absolutną pewność, że to był Roschmann?
 Tak, mówił, że tak.
 Ale minęło prawie dziewiętnaście lat, odkąd widział go po raz ostatni. Tamten musiał się bardzo zmienić. Skąd więc ta pewność?
 Powiedział, że Roschmann się uśmiechnął.
 Że co?
 Że się uśmiechnął.
 Czy to aż takie ważne? Marx kilkakrotnie skinął głową.

 Wspomniał mi, że gdy ktoś raz widział uśmiech Roschmanna, nigdy go już nie zapomni. Nie potrafił opisać tego uśmiechu, ale rozpoznałby go wśród miliona innych, gdziekolwiek by to było.
 Rozumiem. I pan mu wierzy?
 Tak. Wierzę, że widział Roschmanna.
 Dobra. Przyjmijmy, że ja też wierzę. Czy zapamiętał może numer taksówki?
 Nie. Był tak oszołomiony, że tylko patrzył, jak odjeżdża.
 A niech to diabli!  rzucił Miller.  Pewnie pojechała do jakiegoś hotelu. Gdybym znał ten numer, mógłbym zapytać taksówkarza, dokąd ich zawiózł. Kiedy Herr Tauber panu o tym opowiadał?
 W zeszłym miesiącu, tego dnia, gdy odbieraliśmy rentę. Tutaj, na tej ławce.
 Pewnie zdaje pan sobie sprawę, że nikt by nie uwierzył w jego opowiadanie  westchnął Miller wstając.
Marx przeniósł wzrok z rzeki na dziennikarza.
 Tak  odparł cicho.  On wiedział o tym. I dlatego odebrał sobie życie.
Tego samego wieczoru Peter Miller jak co tydzień odwiedził matkę, która nieodmiennie wypytywała go z troską, czy ma co jeść, czy nie pali za dużo i czy ma czystą bieliznę. Była to niska, pulchna, stateczna kobieta po pięćdziesiątce, która nigdy tak naprawdę nie pogodziła się z faktem, że wyłącznym pragnieniem jej jedynego syna było uprawianie dziennikarstwa.
W trakcie kolacji zapytała go, nad czym teraz pracuje. Opowiedział jej wszystko pokrótce i wspomniał, że chciałby wytropić ukrywającego się Eduarda Roschmanna. Była przerażona.
Peter jadł flegmatycznie nie zwracając uwagi na potok wymówek i zarzutów przelatujących mu nad głową.
 Już i tak wystarczy, że zawsze piszesz o sprawkach jakichś kryminalistów  utyskiwała.  Po co ci się jeszcze mieszać do nazistów? Co by powiedział na to twój ukochany ojciec?
 Mamo  coś zaświtało mu w głowie.
 Słucham, kochanie?
 Czy kiedykolwiek podejrzewałaś, że to, co SS robiła podczas wojny... z ludźmi... w obozach, miało rzeczywiście miejsce?

Z nadmierną gorliwością zabrała się do sprzątania ze stołu.
 To były okropne rzeczy, straszne  odpowiedziała po chwili.  Po wojnie Anglicy pokazywali nam filmy. Nie chcę o tym więcej słyszeć.
Wybiegła do kuchni. Peter wstał i poszedł za nią.
 Pamiętasz, jak w 1950 roku, kiedy miałem szesnaście lat, pojechałem ze szkolną wycieczką do Paryża?
 Tak, pamiętam.  Nalała wody do zlewu.
 Zaprowadzono nas wtedy do kościoła Sacre Coeur. Właśnie kończyła się msza w intencji pewnego człowieka. Nazywał się Jean Moulin. Niektórzy ludzie już wychodzili i usłyszeli, jak rozmawiam z kolegą po niemiecku. Ktoś odwrócił się i splunął na mnie. Pamiętam, jak ślina ściekała mi po kurtce. Opowiedziałem ci o tym po powrocie do domu. Czy przypominasz sobie, co mi wtedy powiedziałaś?
Pani Miller zawzięcie szorowała talerz.
 Powiedziałaś, że tacy są Francuzi. Że mają okropne maniery.
 No bo mają. Nigdy ich nie lubiłam.
 Posłuchaj, mamo. Czy wiesz, co zrobiliśmy Jeanowi Moulinowi przed śmiercią? Nie ty, nie ojciec, nie ja. Ale my, Niemcy, a raczej Gestapo, które dla milionów cudzoziemców znaczy to samo?
 Nie chcę już o tym słyszeć. Mam dość.
 Nie potrafię ci powiedzieć, ponieważ sam nie wiem. Z pewnością jest to gdzieś w aktach. Chodzi jednak o to, że opluto mnie nie dlatego, że byłem w Gestapo, ale dlatego, że jestem Niemcem.
 Powinieneś być z tego dumny.
 I jestem. Wierz mi, że jestem. Nie znaczy to jednak, że mam być dumny z nazistów, SS i Gestapo.
 Nikt nie jest. Ale to nie powód, żeby bez przerwy do tego wracać.
Była wzburzona jak zawsze, kiedy się z nią sprzeczał. Wytarła ręce w ścierkę i pospieszyła do salonu. Poszedł za nią.
 Posłuchaj, mamo, i spróbuj zrozumieć. Dopóki nie przeczytałem tego dziennika, nigdy nawet nie dopytywałem się, co też takiego zrobiliśmy. Teraz przynajmniej zaczynam rozumieć. I dlatego chcę wytropić tego człowieka, tego potwora, jeśli oczywiście żyje gdzieś tutaj. Powinien stanąć przed sądem.
Bliska płaczu usiadła na kanapie.
 Piotrusiu, proszę cię, zostaw ich w spokoju. Nie odgrzebuj przeszłości. Nic dobrego z tego nie wyniknie. Mamy to już za sobą, to minęło. Najlepiej o tym wszystkim zapomnieć.
Peter Miller wpatrywał się w obramowanie kominka, na którym stał zegar i fotografia zmarłego ojca w mundurze kapitana Wehrmach-tu  spozierał z ramki uśmiechając się smutnym raczej uśmiechem, jaki Miller zapamiętał. Zdjęcie zostało zrobione podczas jego ostatniego urlopu przed powrotem na front.
Peter patrzył na fotografię ojca dziewiętnaście lat później, kiedy matka prosiła go, by zostawił w spokoju sprawę Roschmanna, i jego twarz jawiła mu się przed oczyma zadziwiająco wyraźnie. Doskonale pamiętał ojca sprzed wojny, kiedy on sam miał pięć lat. Ojciec zabrał go wtedy do zoo Hagenbecka i pokazywał wszystkie po kolei zwierzęta, cierpliwie czytając objaśnienia z malutkich blaszanych tabliczek przed każdą klatką, by następnie odpowiedzieć na niewyczerpany potok zadawanych przez chłopca pytań.
Pamiętał też, jak w 1940 roku ojciec wrócił do domu zaciągnąwszy się do wojska. Matka wybuchnęła wówczas płaczem, a on uważał, że to głupota płakać widząc coś tak wspaniałego jak ojciec w mundurze. Potem przypomniał sobie ten dzień w 1944 roku  miał wówczas dziesięć lat  kiedy do drzwi zapukał oficer Wehrmachtu, by powiedzieć matce, że jej mąż, bohater wojenny, zginął na froncie wschodnim.
 Poza tym, nikomu już nie zależy, by ujawniać te wszystkie okropności. Nikomu nie zależy na tych strasznych procesach, które co jakiś czas wywlekają różne brudy na światło dzienne. Więc nawet jeśli go znajdziesz, nikt nie będzie ci za to wdzięczny. Będą cię tylko wytykać palcami. Ludzie nie chcą więcej żadnych procesów. Nie teraz  jest już na to za późno. Daj sobie z tym spokój, Piotrze. Proszę cię, przez wzgląd na mnie.
Pamiętał zamieszczoną w gazecie kolumnę nazwisk w czarnej ramce, codziennie tej samej długości, ale jakże inną owego dnia pod koniec października, ponieważ przez jej środek biegło zdanie: Poległ za Fuhrera i Ojczyznę. Kapitan Erwin Miller. 11 października, Ostland".
I tylko tyle. Nic więcej. Żadnej informacji gdzie, kiedy, dlaczego. Po prostu jedno z dziesiątek tysięcy nazwisk napływających ze wschodu, które wypełniały wydłużające się z każdym dniem kolumny obwiedzione czarną ramką, aż rząd zaprzestał je drukować, ponieważ obniżały morale.

 Mógłbyś przynajmniej mieć wzgląd na pamięć ojca  zaczęła znów matka.  Czy myślisz, że byłby zadowolony widząc, jak jego syn grzebie się w przeszłości próbując doprowadzić do jeszcze jednego procesu zbrodniarza wojennego? Czy myślisz, że tego by chciał?
Miller obrócił się i podszedł do stojącej w drugim końcu pokoju matki. Położył jej obie ręce na ramionach i popatrzył w przerażone ziemistoniebieskie oczy. Nachylił się i lekko pocałował ją w czoło.
 Tak, Mutti  odparł.  Myślę, że tego właśnie by chciał. Wyszedł, wsiadł do samochodu i kipiąc z gniewu skierował się w stronę Hamburga.
Każdy, kto go znał, a także wielu, którzy osobiście go nie znali, byli zgodni co do tego, że Hans Hoffmann świetnie pasuje do swej roli. Ten wyglądający jak młodzieniec mężczyzna po czterdziestce miał siwiejące włosy, doskonale ostrzyżone zgodnie z obowiązującą modą i wypielęgnowane paznokcie. Ubrany był w szarawy garnitur od krawca z Savile Rów i mięsisty jedwabny krawat od Cardina. Sprawiał wrażenie człowieka, który ma dobry gust, ale wierząc, że pieniądze mogą wszystko, lubi rzeczy drogie.
Gdyby wygląd był jego jedynym atutem, z pewnością nie znalazłby się w kręgu najbogatszych i najpopularniejszych wydawców pism w Niemczech zachodnich. Po wojnie zaczął od ręcznej prasy drukującej ulotki dla brytyjskich władz okupacyjnych, by w 1949 roku założyć jeden z pierwszych tygodników ilustrowanych. Jego dewiza była prosta  szokować za pomocą słów i dodatkowo podkreślać ich treść ilustracjami, dzięki czemu wszyscy rywale wyglądali przy nim jak kompletni nowicjusze. Okazała się też skuteczna. Zyski, jakie przyniosła mu sieć ośmiu magazynów drukujących wszystko, od romansów dla nastolatków po przesłodzoną kronikę towarzyską dla bogatych erotomanów, uczyniły go multimilionerem. Ale magazyn o nazwie Kometa z wiadomościami i aktualnościami nadal był jego ulubieńcem i beniaminkiem.
Dzięki pieniądzom został właścicielem luksusowego rancha w Oth-marschen, domku wypoczynkowego w górach, willi nad morzem, rolls-?royce'a i ferrari. W tym samym czasie postarał się również o piękną żonę, którą ubierał w Paryżu, oraz dwoje ładnych dzieci, które jednakże rzadko widywał. Hans Hoffmann był jedynym w Niemczech
zachodnich milionerem, którego dyskretnie utrzymywane i często zmieniające się młode kochanki nigdy nie widniały na fotosach w rubryce towarzyskiej jego pism. Był bowiem bardzo przebiegły.
Tego środowego popołudnia zamknął dziennik Salomona Taubera, którego początek właśnie przeczytał, oparł się wygodnie i spojrzał na młodego dziennikarza.
 Dobra. Reszty mogę się domyślać. Czego pan ode mnie oczekuje?
 Wydaje mi się, że to ważny dokument  odparł Miller.  Przez cały dziennik przewija się postać Eduarda Roschmanna, kapitana SS, a w okresie wojny komendanta getta w Rydze. Wymordował tam osiemdziesiąt tysięcy mężczyzn, kobiet i dzieci. Przypuszczam, że nadal żyje i przebywa w Niemczech zachodnich. Chcę go wytropić.
 A skąd pan wie, że żyje?
Miller opowiedział mu pokrótce całą historię.
 Niezbyt przekonywający dowód.  Hoffmann zagryzł wargi.
 To prawda. Ale może warto się upewnić. Nieraz brałem się za sprawy, które miały jeszcze mniej punktów zaczepienia.
Hoffmann uśmiechnął się przypominając sobie talent Millera do wynajdywania tematów drażliwych dla establishmentu. Drukował je z chęcią pod warunkiem, że były prawdziwe. Przyciągały czytelników.
 Przypuszczalnie ten człowiek... jak on się nazywa... Rosch-mann?... widnieje na liście poszukiwanych. Jeśli policja nie potrafi go odnaleźć, to jakim cudem panu może się to udać?
 Ale czy policja rzeczywiście go szuka?
 Powinna.  Hoffmann wzruszył ramionami.  Za to im płacimy.
 A gdyby im tak trochę pomóc? Sprawdzić, czy Roschmann jeszcze żyje i czy przypadkiem go kiedyś nie złapano? A jeśli tak, to co się z nim działo?
 Czego więc pan oczekuje ode mnie?
 Zamówienia, żebym się mógł za to zabrać. Jeśli się okaże, że nic z tego, dam sobie spokój.
Bujając się w fotelu Hoffmann obrócił się tak, by znaleźć się twarzą naprzeciw okien wychodzących na rozpościerające się dwadzieścia pięter niżej, w oddali, nie kończące się nadbrzeża z dziesiątkami żurawi.
 To trochę nie pana działka. Skąd więc u pana takie nagłe zainteresowanie tymi sprawami?
Miller myślał intensywnie Zawsze najtrudniej sprzedać pomysł. Taki wolny strzelec jak on musi najpierw sprzedać temat czy pomysł na reportaż wydawcy lub redaktorowi. Czytelnicy to już dalszy etap.
 Ta historia z pewnością zainteresowałaby ludzi. Jeśli Kometa wpadnie na ślad człowieka, którego policja w całym kraju nie mogła znaleźć, będzie to bomba. Coś, o czym ludzie chętnie przeczytają.
Hoffmann wpatrywał się w grudniowe niebo.
 Myli się pan.  Wolno pokręcił głową.  I dlatego nie zamówię u pana tego tekstu. To ostatnia rzecz, o której czytelnicy chcieliby się dowiedzieć.
 Niech pan posłucha, Herr Hoffmann. W tym wypadku jest inaczej. Ludzie, których wymordował Roschmann, nie byli Polakami ani Rosjanami. To byli Niemcy. Oczywiście, byli to niemieccy Żydzi, ale jednak Niemcy. Dlaczego czytelników miałoby to nie obchodzić?
Hoffmann odwrócił się od okna, położył łokcie na biurku i oparł brodę na dłoniach.
 Jest pan dobrym dziennikarzem, Miller. Podobają mi się pańskie reportaże. Ma pan swój styl. I umie pan niuchać. Wystarczy, że podniosę tylko słuchawkę, a dwudziestu, pięćdziesięciu, czy nawet stu facetów w tym mieście zrobi wszystko, co im się powie. Napiszą reportaże, do których się ich wyśle. Ale sami nie wynajdą sobie tematu. A pan to potrafi. I dlatego zlecam panu kupę rzeczy i będę jeszcze więcej zlecał w przyszłości. Ale nie to.
 Dlaczego? Przecież to dobry temat.
 Niech pan posłucha. Jest pan jeszcze młody. Wyjawię panu pewien zawodowy sekret. Połowa roboty w tej branży polega na pisaniu dobrych reportaży. Druga na ich sprzedaniu. Pan umie jedno, a ja drugie. I dlatego ja siedzę tu, a pan tam. Uważa pan, że ten reportaż wszyscy będą chcieli przeczytać, ponieważ w Rydze zginęli niemieccy Żydzi. A ja panu mówię, że właśnie dlatego nikt nie będzie chciał nawet na niego spojrzeć. To ostatnia rzecz, o jakiej chcieliby czytać. I dopóki nie ma w tym kraju prawa zmuszającego ludzi do kupowania pism i czytania tego, co rzekomo ma być dla nich dobre, będą czytać to, na co mają ochotę. A ja właśnie staram się im to zapewnić.
 Dlaczego więc nie miałaby ich zainteresować sprawa Rosch-manna? i
 Wciąż pan nie rozumie? Powiem panu. W Niemczech przed wojną prawie każdy znał przynajmniej jednego Żyda. Faktem jest, że zanim Hitler doszedł do władzy, nie darzono tutaj Żydów nienawiścią. Szczyciliśmy się największą wśród krajów europejskich tolerancją wobec mniejszości żydowskiej. Większą nawet niż we Francji, Hiszpanii, nieporównywalnie większą niż w Polsce i Rosji, gdzie miały miejsce okrutne pogromy.
I wtedy nastał Hitler. Zaczai przekonywać ludzi, iż to, że ponieśliśmy klęskę w pierwszej wojnie światowej, że jest bezrobocie, nędza i że mamy tyle innych kłopotów, jest winą Żydów. Ludzie nie wiedzieli, w co wierzyć. Prawie każdy znał jakiegoś Żyda, który był przyzwoitym człowiekiem. Lub przynajmniej nikomu nie zagrażał. Ludzie mieli wśród Żydów przyjaciół, dobrych przyjaciół. Pracowali u Żydów, i byli to dobrzy pracodawcy. Mieli żydowskich robotników, bardzo pracowitych. Żydzi przestrzegali prawa. Nikogo nie krzywdzili. A tu Hitler mówi, że wszystkiemu są winni.
Więc kiedy przyjechały ciężarówki, by ich wywieźć, ludzie nie kiwnęli nawet palcem. Nikt się nie przeciwstawił, nikt nie powiedział ani słowa. Zaczęli nawet wierzyć temu, który krzyczał najgłośniej. Ponieważ tacy właśnie są ludzie, zwłaszcza Niemcy. Jesteśmy bardzo zdyscyplinowanym narodem. W tym leży nasza największa siła, a zarazem największa słabość. To nam pozwala dokonać cudu ekonomicznego, kiedy w tym samym czasie Anglicy strajkują, a jednocześnie każe nam pójść za kimś takim jak Hitler prosto do olbrzymiej zbiorowej mogiły.
Przez lata ludzie nie pytali, co się stało z Żydami w Niemczech. Po prostu zniknęli, i tyle. Wystarczy, że podczas każdego procesu zbrodniarzy wojennych czyta się o losie bezimiennych Żydów z Warszawy, Lublina, Białegostoku, anonimowych, nieznanych Żydów z Polski i Związku Radzieckiego. A teraz pan chce im opowiedzieć od początku do końca o tym, co się stało z ich najbliższymi sąsiadami. Już pan rozumie? Z tymi Żydami  Hoffmann uderzył w dziennik  z ludźmi, których znali, których pozdrawiali na ulicy, u których robili zakupy, a kiedy ich zabierano, by pański Roschmann mógł się z nimi rozprawić, patrzyli na to nie kiwnąwszy nawet palcem. Czy myśli pan, że teraz chcą o tym czytać? Wybrał pan chyba ostatni temat, jaki mógłby w tym kraju kogoś zainteresować.
Skończywszy Hans Hoffmann oparł się wygodnie i ze specjalnego pudełka na biurku wyjął długie cienkie cygaro, które przypalił złotym Dupontem. Miller siedział przetrawiając w myślach prawdę, której sam sobie nie uświadomił.
 Pewnie o to właśnie chodziło mojej matce  powiedział w końcu.
 Prawdopodobnie  mruknął Hoffmann.
 Mimo to nadal chcę znaleźć tego łajdaka.
 Niech pan da sobie z tym spokój. Nikt za to panu nie będzie wdzięczny.
 Reakcja czytelników to nie jedyny powód, prawda? Jest jeszcze jakaś inna przyczyna?
Hoffmann przyglądał się Millerowi przenikliwie przez dym z cygara.
 Tak  odparł krótko.
 Czy pan się ich nadal obawia?  zapytał dziennikarz.
 Nie.  Hoffmann pokręcił głową.  Po prostu nie chcę mieć kłopotów.
 Jakich kłopotów?
 Czy nazwisko Hans Habe coś panu mówi?
 To ten pisarz? Tak, a o co chodzi?
 Kiedyś wydawał pismo w Monachium. Na początku lat pięćdziesiątych. I to dobre pismo. Nazywało się Echo Tygodnia. Był z niego wspaniały dziennikarz, taki jak pan. Nienawidził nazistów, wydrukował więc serię demaskatorskich artykułów o byłych członkach SS żyjących na wolności w Monachium.
 I co się z nim stało?
 Z nim nic. Pewnego dnia otrzymał tylko trochę więcej listów niż zwykle. Część była od klientów, którzy się w jego piśmie reklamowali  wszyscy wycofywali zamówienia. Było też zawiadomienie z banku, żeby się zgłosił. W banku zaś poinformowano go, że zamykają mu kredyt ze względu na przekroczenie limitu. W ciągu tygodnia splajtował. Teraz pisze powieści, zresztą całkiem niezłe. Ale pisma już nie wydaje.
 Więc co pozostali mają robić? Trząść portkami ze strachu? Hoffmann wyjął cygaro z ust.
 Nie zasłużyłem sobie na takie traktowanie  odparł rzucając ostre spojrzenie Millerowi.  Nienawidziłem i nadal nienawidzę tych skurwieli. Ale znam swoich czytelników. I wiem, że los Eduarda Roschmanna nic ich nie obchodzi.

 W porządku. Bardzo mi przykro. Ale ja nie zrezygnuję.
 Gdybym pana nie znał, uważałbym, że kryje się za tym coś osobistego. Tymczasem dziennikarz nie powinien kierować się względami osobistymi. Nie służy to ani jemu, ani reportażowi. A propos, w jaki sposób zamierza pan pokryć swoje wydatki?
 Mam trochę oszczędności.  Miller zbierał się do wyjścia.
 Powodzenia  rzucił Hoffmann wstając i wychodząc zza biurka.  Coś jeszcze panu powiem. W momencie kiedy Roschmann zostanie aresztowany i znajdzie się w zachodnioniemieckim więzieniu, panu zlecę napisanie tego reportażu. Wówczas będzie to aktualne wydarzenie, o którym czytelnik ma prawo się dowiedzieć. Jeśli jednak nie zdecyduję się wydrukować tego materiału, to zapłacę panu z własnej kieszeni. Tylko tyle mogę dla pana zrobić. Ale dopóki ściga go pan na własną rękę, nie wolno panu posługiwać się nazwą naszego pisma.
Miller skinął głową.
 Jeszcze tu wrócę.


Rozdział 5
Również w środę rano szefowie pięciu agencji izraelskiego wywiadu odbyli jak co tydzień swoje nieformalne spotkanie.
W większości państw rywalizacja między różnymi agencjami wywiadu jest wręcz przysłowiowa. W Związku Radzieckim KGB nie cierpi GRU. W Ameryce nikt z FBI nie będzie współpracować z CIA. Zdaniem angielskiej Służby Bezpieczeństwa Sekcja Specjalna Scotland Yardu to banda policyjnych platfusów, we francuskiej SDECE zaś jest tylu kanciarzy, że nawet znawcy nie są pewni, czy wywiad podlega jeszcze rządowi, czy też należy już do świata podziemnego.
Izrael pod tym względem jest jednak w szczęśliwej sytuacji. Raz w tygodniu szefowie pięciu agencji spotykają się na przyjacielskiej pogawędce, podczas której nie dochodzi do żadnych tarć. To jedna z korzyści, jakie naród czerpie z faktu, że otoczony jest przez wrogów. W trakcie tych spotkań serwuje się kawę i napoje bezalkoholowe, obecni zwracają się do siebie po imieniu, atmosfera jest rozluźniona i dzięki temu można o wiele więcej osiągnąć, niż gdyby na stole pojawiły się długawe memoranda.
Na takie właśnie spotkanie 4 grudnia rano udawał się generał Meir Amit, Kontroler Mosadu i szef pięciu połączonych agencji wywiadu Izraela. Przez okno długiej czarnej limuzyny prowadzonej przez kierowcę widział, jak nad bielonymi domami rozciągającego się szeroko Tel Awiwu wstaje śliczny poranek. Jednakże nastrój generała daleko odbiegał od pogody poranka. Był głęboko zaniepokojony.
Przyczyną jego niepokoju była informacja, która dotarła do niego we wczesnych godzinach rannych. Fragment meldunku, który dołączy się do olbrzymiej kartoteki w archiwum, ogromnie jednak ważny,
ponieważ kartoteka, do której trafi owa depesza od jednego z jego agentów w Kairze, dotyczy rakiet z Helwan.
Kiedy samochód objechał Zina Circus i skierował się w stronę północnych przedmieść stolicy, kamienna twarz czterdziestodwuletniego generała nie zdradzała żadnych uczuć. Oparł się wygodnie o pokryte tapicerką siedzenie i zadumał nad długą historią budowy tych produkowanych na północ od Kairu rakiet, które kosztowały życie wielu ludzi, a jego poprzednika, generała Issara Harela, stanowisko...
O istnieniu dwóch rakiet Nasera izraelski Mosad dowiedział się już w 1961 roku, znacznie wcześniej, niż zostały one zademonstrowane publicznie na ulicach Kairu. Od chwili, kiedy z Egiptu nadszedł pierwszy meldunek, Fabryka 333 znajdowała się pod ścisłą obserwacją.
W kręgach Mosadu doskonale zdawano sobie sprawę, że do pracy nad rakietami z Helwan Egipcjanie masowo werbują niemieckich naukowców poprzez odpowiednie agendy Odessy". Już wtedy sprawę uznano za poważną, a wiosną 1962 roku stała się wręcz gardłowa.
W maju tego roku Heinz Krug, który ze strony niemieckiej odpowiadał za nabór naukowców, skontaktował się najpierw z austriackim fizykiem, doktorem Ottonem Voklekiem z Wiednia. Zamiast wyrazić zgodę na współpracę, profesor porozumiał się z Izraelczykami. To, co miał im do przekazania, wstrząsnęło Tel Awiwem. Agentowi Mosadu, który został do niego wysłany, wyjawił, że Egipcjanie zamierzają uzbroić głowice bojowe rakiet w substancje promieniotwórcze i kultury dymienicy morowej.
Informacja była na tyle ważna, że sam Kontroler Mosadu, generał Issar Harel, człowiek, który osobiście eskortował pojmanego Adolfa Eichmanna z Buenos Aires do Tel Awiwu, poleciał do Wiednia, by porozmawiać z Voklekiem. Był przekonany, że profesor mówi prawdę, a utwierdziła go w tym wiadomość, iż rząd w Kairze zakupił właśnie poprzez pewną firmę w Zurychu radioaktywny kobalt w ilości przewyższającej dwudziestopięciokrotnie medyczne zapotrzebowanie Egiptu.
Po powrocie z Wiednia Issar Harel usilnie namawiał premiera Dawida Ben Guriona, by zezwolił mu rozpocząć akcję odwetową przeciw niemieckim naukowcom, którzy bądź pracowali już w Egipcie, bądź mieli właśnie zamiar tam wyjechać. Sędziwy premier znalazł się w kłopotliwym położeniu. Z jednej bowiem strony zdawał sobie sprawę z zagrożenia, jakie nowe rakiety i ich ludobójcze głowice bojowe stwarzają dla jego narodu, z drugiej jednak doceniał wartość niemieckich czołgów i dział, które miały nadejść lada chwila. Ponadto, izraelskie akcje odwetowe na ulicach niemieckich miast mogłyby stanowić dla kanclerza Adenauera dostateczny argument, by skłonić się ku frakcji z Ministerstwa Spraw Zagranicznych i zawiesić kontrakt na dostawy broni.
Wewnątrz gabinetu w Tel Awiwie nastąpił rozłam podobny do tego, jaki wcześniej powstał w rządzie niemieckim na tle kontraktu zbrojeniowego. Issar Harel oraz pani Golda Meir, minister spraw zagranicznych, wypowiedzieli się za podjęciem zdecydowanych działań wobec niemieckich naukowców. Szimona Peresa i dowództwo armii przerażała myśl, że mogliby stracić cenne niemieckie czołgi. Ben Gurion był rozdarty między obie frakcje.
Poszedł więc na kompromis. Upoważnił Harela do rozpoczęcia cichej, dyskretnej akcji mającej na celu zniechęcenie niemieckich naukowców do wyjazdu do Kairu i udzielania pomocy Naserowi przy produkcji rakiet. Jednakże Harel, który żywił zapiekłą nienawiść do Niemiec i wszystkiego, co niemieckie, przekroczył swoje kompetencje.
11 września 1962 roku Heinz Krug zniknął. Poprzedniego wieczoru był na kolacji z doktorem Kleinwachterem, ekspertem od napędu rakietowego, którego usiłował zwerbować, i jakimś bliżej nie zidentyfikowanym Egipcjaninem. Następnego ranka samochód Kruga znaleziono porzucony blisko jego domu na przedmieściach Monachium. Pani Krug winą za zniknięcie męża obarczyła natychmiast agentów izraelskich, jednakże policja monachijska nie natrafiła ani na ślad Kruga, ani jego porywaczy. W rzeczywistości został on uprowadzony przez grupkę ludzi, którą kierował tajemniczy mężczyzna zwany Leonem, a ciało Kruga spętane ciężkimi łańcuchami spoczęło wśród wodorostów na dnie jeziora Starnberg.
Od tego momentu ostrze akcji zwrócono przeciw Niemcom w Egipcie. 27 listopada nadeszła do Kairu przesyłka polecona, wysłana z Hamburga i adresowana do profesora Wolfganga Pilza, specjalisty od rakiet, który niegdyś pracował dla Francuzów. Otworzyła ją sekretarka profesora, panna Hannelore Wende. W wyniku eksplozji dziewczyna została okaleczona i straciła wzrok.
28 listopada kolejna przesyłka, również wysłana z Hamburga, nadeszła do Fabryki 333. Do tego czasu Egipcjanie zastosowali specjalne środki bezpieczeństwa polegające na sprawdzaniu wszystkich przesyłek. Tym razem w pokoju pocztowym sznurek przeciął egipski urzędnik. Rezultat  pięciu zabitych i dziesięciu rannych. 29 listopada nadeszła trzecia paczka. Szczęśliwie udało się ją zawczasu rozbroić.
Około 20 lutego 1963 roku agenci Harela ponownie skoncentrowali swą działalność na terenie Niemiec. Kiedy doktor Heinz Kleinwachter, nadal niezdecydowany, czy wyjechać do Kairu, czy też nie, wracał ze swego laboratorium w Lórrach, w pobliżu granicy ze Szwajcarią, drogę zajechał mu czarny mercedes. Natychmiast rzucił się na podłogę, podczas gdy jakiś mężczyzna wystrzelał przez okno w jego kierunku z broni automatycznej cały magazynek. Później policja znalazła porzuconego mercedesa. Został skradziony tego samego dnia. W skrytce leżała legitymacja na nazwisko pułkownika Ali Samira. W trakcie śledztwa ustalono, że to szef egipskiego wywiadu. Agenci Issara Harela osiągnęli swój cel i to w sposób nie pozbawiony szczypty czarnego humoru.
Do tego czasu akcja odwetowa znalazła się już na czołówkach gazet niemieckich. Po ujawnieniu afery Ben Gala stała się skandalem. 2 marca we Freiburgu, w Niemczech, w domu Heidi Górkę, córki profesora Paula Górkę, pioniera rakiet Nasera, zadzwonił telefon. Rozmówca usiłował namówić ją na spotkanie w hotelu Pod Trzema Królami" w Bazylei. Heidi powiadomiła niemiecką policję, która z kolei poufnymi kanałami poinformowała Szwajcarów. W pokoju hotelowym, gdzie miało się odbyć spotkanie, zainstalowano podsłuch. Do Heidi Górkę i jej młodszego brata zgłosiło się dwóch mężczyzn w ciemnych okularach, którzy zagrozili poważnymi konsekwencjami w razie dalszego pobytu ich ojca w Egipcie. Mężczyźni, których śledzono w drodze do Zurychu i aresztowano jeszcze tej samej nocy, stanęli przed sądem w Bazylei 10 czerwca 1963 roku. Wybuchł międzynarodowy skandal. Agenci pracowali na zlecenie Yosefa Ben Gala, obywatela Izraela.
Rozprawa przebiegała pomyślnie. Profesor Voklek złożył zeznanie w sprawie głowic bojowych wyposażonych w zarazki i substancje radioaktywne. Sędziowie byli poruszeni. Robiąc dobrą minę do złej gry rząd izraelski usiłował wykorzystać proces, by udowodnić światu, że Egipcjanie szykowali się do popełnienia zbrodni ludobójstwa. Zszokowani sędziowie uniewinnili oskarżonych.
Ale w Izraelu uważano, że to jeszcze nie koniec całej tej afery. Chociaż boński kanclerz Adenauer osobiście obiecał Ben Gurionowi, że spróbuje odwieść niemieckich naukowców od udziału w produkcji rakiet z Helwan, premier Izraela czuł się upokorzony tym skandalem. Doprowadzony do wściekłości udzielił nagany generałowi Issarowi Harelowi za to, że akcja zastraszania przybrała takie rozmiary. Harel zareagował gwałtownie podając się do dymisji. Ku jego zaskoczeniu Ben Gurion ją przyjął, co dowodzi, że w Izraelu nikt nie jest niezastąpiony, nawet szef wywiadu.
Tej nocy, 20 czerwca 1963 roku, Issar Harel przeprowadził długą rozmowę ze swym bliskim przyjacielem, generałem Meirem Amitem, wówczas szefem wywiadu wojskowego. Generał Amit doskonale zapamiętał tę rozmowę, jak również napiętą, rozzłoszczoną twarz pochodzącego ze Związku Radzieckiego żołnierza, zwanego Issarem Groźnym.
 Muszę ci powiedzieć, mój drogi, że w Izraelu zrezygnowano z odwetu. Władzę przejęli ludzie, którzy stawiają na metody polityczne. Złożyłem rezygnację i została ona przyjęta. Zaproponowałem ciebie jako swojego następcę. Przypuszczam, że się zgodzą.
Komitet rządowy, który w Izraelu kontroluje działalność sieci służb wywiadowczych, przychylił się do sugestii Harela. Pod koniec czerwca generał Meir Amit został szefem wywiadu.
Reperkusje afery nie oszczędziły również samego Ben Guriona. Jastrzębie w jego gabinecie, którym przewodzili Lewi Eszkol i minister spraw zagranicznych Golda Meir, wymusili jego rezygnację. 26 czerwca 1963 premierem został Lewi Eszkol. Gniewnie potrząsając śnieżnobiałą głową rozgoryczony Ben Gurion udał się do swego kibucu na pustyni Negew. Nadal pozostał jednak członkiem Knesetu.
Chociaż z nowego rządu usunięto Ben Guriona, Issar Harel nie odzyskał swego stanowiska. Być może uważano, że generał Meir Amit będzie bardziej posłuszny niż choleryk Harel, który stawszy się legendą wśród Izraelczyków rozkoszował się nią już za życia.
Nie odwołano też ostatnich rozkazów Ben Guriona. Instrukcje przekazane generałowi Amitowi brzmiały tak samo: za wszelką cenę unikać na terenie Niemiec skandali, w które mogliby być zamieszani specjaliści od rakiet. Nie mając alternatywy generał skierował ostrze swych terrorystycznych akcji przeciw niemieckim naukowcom przebywającym w Egipcie.
Mieszkali oni w Maedi nad brzegiem Nilu, jedenaście kilometrów na południe od Kairu. Byłoby tam całkiem przyjemnie, gdyby nie fakt, że cały teren otaczały egipskie siły bezpieczeństwa i Niemcy czuli się niemal jak więźniowie w złotej klatce. By się do nich dobrać, Meir Amit posłużył się swoim głównym agentem w Egipcie, właścicielem szkoły jeździeckiej, Wolfgangiem Lutzem. Począwszy od września 1963 roku agent ten narażał się na niesłychane ryzyko, które szesnaście miesięcy później miało doprowadzić go do zguby.
Dla niemieckich naukowców, wstrząśniętych serią przesyłek bombowych z Niemiec, jesień 1963 roku stała się wręcz koszmarem. Do Maedi, otoczonego przez egipskie siły bezpieczeństwa, zaczęły nadchodzić listy z pogróżkami wysyłane z Kairu.
List taki otrzymał doktor Josef Eisig. Ze wszystkimi szczegółami opisano w nim jego żonę, dwoje dzieci i rodzaj pracy, którą wykonywał, a także radzono, by wyniósł się z Egiptu i wrócił do Niemiec. Pozostali naukowcy również dostali listy podobnej treści. 27 września przesyłka wybuchła w twarz doktorowi Kirmayerowi. Miara się przebrała. Pod koniec września doktor Pilz wyjechał z Kairu do Niemiec. Wraz z nim udała się nieszczęsna panna Wende.
Inni poszli w ich ślady. Rozjuszeni Egipcjanie, nie mogąc zapewnić im należytej ochrony, nie byli w stanie ich zatrzymać.
Mężczyzna, który tego pogodnego zimowego ranka 1963 roku zajmował tylne siedzenie limuzyny, wiedział, że autorem i nadawcą listow pułapek był jego agent, rzekomy sympatyk nazistów, Niemiec o nazwisku Lutz.
Ale wiedział również, że program budowy rakiet nie został wstrzymany. Dowodziła tego informacja, którą właśnie otrzymał. Jeszcze raz przebiegł wzrokiem odszyfrowany meldunek. Było to potwierdzenie, że w laboratorium chorób zakaźnych Instytutu Medycznego w Kairze wyodrębniono złośliwą odmianę zarazka dymienicy morowej oraz że budżet owej sekcji Instytutu wzrósł dziesięciokrotnie. Informacja nie pozostawiała cienia wątpliwości, że mimo niechętnego nastawienia opinii publicznej wobec Egiptu, spowodowanego procesem w Bazylei zeszłego lata, rząd w Kairze nie zaprzestał produkcji ludobójczej broni.
Gdyby Herr Hoffmann mógł w tej chwili zobaczyć Millera, byłby zmuszony dać mu piątkę za tupet. Opuściwszy położone na szczycie wieżowca biuro, dziennikarz wsiadł do windy i zjechał na piąte piętro, by spotkać się z Maxem Domem, korespondentem pisma specjalizującym się w sprawach prawnych.
 Wracam właśnie od Herr Hoffmanna  powiedział opadając na fotel przed biurkiem Dorna.  Potrzebuję pewnych ogólnych informacji. Nie masz nic przeciwko temu, że cię wykorzystam?
 No, dawaj  odparł Dorn przypuszczając, że Millerowi zlecono reportaż dla Komety.
 Kto zajmuje się ściganiem zbrodniarzy wojennych w Niemczech?
 Zbrodniarzy wojennych?  Pytanie zaskoczyło Dorna.
 Tak. Chodzi mi o to, jakie władze prowadzą dochodzenia w sprawie tego, co robiliśmy we wszystkich okupowanych krajach w czasie wojny oraz kto zajmuje się wykrywaniem i karaniem ludzi winnych masowych zbrodni?
 Teraz rozumiem. Generalnie różne urzędy prokuratorskie w poszczególnych krajach niemieckich.
 To znaczy, wszystkie się tym zajmują?
Dorn rozsiadł się wygodnie, jak ktoś, kto doskonale zna się na rzeczy.
 Niemcy zachodnie dzielą się na szesnaście krajów związkowych. Każdy ma swoją stolicę i głównego prokuratora. W każdym urzędzie prokuratorskim jest wydział zajmujący się dochodzeniem w sprawach, które określa się jako zbrodnie popełnione w czasach hitlerowskich". Każdej stolicy kraju związkowego odpowiada pewien obszar dawnej Rzeszy lub okupowanych terytoriów.
 To znaczy?
 Na przykład wszystkimi zbrodniami popełnionymi przez hitlerowców i SS we Włoszech, Grecji i polskiej Galicji zajmują się w Stuttgarcie. Największy obóz zagłady, Auschwitz, podlega Frankfurtowi. Może słyszałeś o głośnym procesie dwudziestu dwóch byłych strażników z Auschwitz, który rozpocznie się we Frankfurcie w maju? Z kolei obozami koncentracyjnymi w Treblince, Chełmie, Sobiborze i Majdanku zajmują się w Dusseldorfie oraz Kolonii. Na Monachium przypada Bełżec, Dachau, Buchenwald i Flosenburg. Większość zaś zbrodni popełnionych na Ukrainie oraz na obszarze Łodzi podlega Hanowerowi.

Miller skrzętnie notował kiwając głową.
 A gdzie zajmują się trzema państwami bałtyckimi?
 W Hamburgu  odparł natychmiast Dorn.  Razem ze zbrodniami na terenie Gdańska i Warszawy.
 W Hamburgu?  Miller był zdziwiony.  Czyli właśnie tutaj?
 Tak, a bo co?
 Interesuje mnie Ryga.
 Rozumiem  skrzywił się Dorn.  Niemieccy Żydzi to sprawa tutejszego urzędu Prokuratora Generalnego.
 Więc gdyby kiedykolwiek miał miejsce jakiś proces, czy choćby aresztowanie kogoś winnego zbrodni popełnionych w Rydze, to wszystko odbyłoby się tutaj, w Hamburgu?
 Proces, tak  odparł Dorn.  Aresztowania można by dokonać gdziekolwiek.
 A jak wygląda procedura w przypadku aresztowania?
 Jest taka książka zwana Rejestrem Poszukiwanych. A w niej nazwiska wszystkich ściganych zbrodniarzy wojennych wraz z imieniem i datą urodzenia. Zazwyczaj urząd Prokuratora Generalnego kraju, któremu podlega obszar, gdzie popełniono zbrodnię, poświęca lata na przygotowanie sprawy, zanim wyda nakaz aresztowania. Dopiero wówczas, kiedy wszystko jest już zapięte na ostatni guzik, zwracają się z prośbą do policji danego kraju o aresztowanie podejrzanego. Wtedy wysyłają po niego kilku detektywów. W razie odnalezienia kogoś zajmującego na liście poszukiwanych wysokie miejsce aresztuje się go natychmiast, informując o tym odpowiedni urząd prokuratora, a następnie przewozi na miejsce. Problem w tym, że większość grubych ryb z SS ukrywa się pod fałszywymi nazwiskami.
 Rozumiem  odrzekł Miller.  Czy w Hamburgu odbył się kiedykolwiek proces jakichś zbrodniarzy z Rygi?
 Niczego takiego sobie nie przypominam.
 Czy znalazłbym coś na ten temat w wycinkach prasowych?
 Oczywiście. Pod warunkiem, że miał miejsce po 1950 roku, kiedy zaczęliśmy je zbierać.
   Czy mógłbym je przejrzeć?
 Nie ma problemu.
Biblioteka znajdowała się w podziemiach. Obsługiwało ją pięciu archiwistów w szarych fartuchach. Zajmowała prawie sto metrów kwadratowych i wypełniały ją rzędy stalowych półek, na których stały wszelkiego rodzaju książki podręczne. Wzdłuż ścian, od podłogi do sufitu, znajdowały się stalowe szafki. Na każdej szufladce opisana była zawartość zbioru.
 Czego szukasz?  zapytał Dorn, kiedy pojawił się kierownik biblioteki.
 Eduarda Roschmanna.
 Dział osobowy, tędy  powiedział bibliotekarz wskazując drogę wzdłuż jednej ze ścian. Wysunął szufladę z etykietką ROAROZ i przejrzał nazwiska.
 Nic nie ma  stwierdził. Miller zastanawiał się przez chwilę.
 A może znajdzie się coś na temat zbrodni wojennych?
 Tak, mamy taki dział  odparł bibliotekarz.  Tędy, proszę. Przeszli kolejne kilkadziesiąt metrów wzdłuż szafek.
 Niech pan poszuka pod Rygą  poprosił Miller.
Bibliotekarz wszedł na drabinę i rozpoczął poszukiwania. Wrócił niosąc czerwoną teczkę z napisem RYGA  PROCES ZBRODNIARZY WOJENNYCH. Miller otworzył ją. Z teczki wypadły dwa wycinki prasowe wielkości dużych znaczków pocztowych. Podniósł je. Oba pochodziły z 1950 roku. Jeden zawierał informację, że trzej szeregowcy SS stanęli przed sądem za brutalne traktowanie więźniów w Rydze w latach 19411944. Drugi, że wszyscy dostali wysokie wyroki. Ale nie za wysokie  przed końcem 1963 roku cała trójka znajdzie się już z powrotem na wolności.
 Czy to wszystko?  zapytał Miller.
 Tak.
 Chce pan przez to powiedzieć, że dział urzędu Prokuratora Generalnego, który przez piętnaście lat beztrosko pożerał moje podatki, może wykazać się tylko dwoma relacjami wielkości znaczka pocztowego?
 Jestem pewien, że robią co w ich mocy  wtrącił się poirytowany Dorn, który najwyraźniej związany był z miejscowym establishmentem.
 Wcale nie jestem tego taki pewien.
Rozstali się w głównym hallu, dwa piętra wyżej, i Miller wyszedł na deszcz.
Budynek na północnych przedmieściach Tel Awiwu, gdzie mieści się siedziba główna Mosadu, niczym specjalnym się nie wyróżnia. Po obu stronach wjazdu do podziemnego garażu biurowca są dwa całkiem zwyczajne sklepy. Na parterze mieści się bank, a w hallu wejściowym, przed oszklonymi drzwiami, które do niego prowadzą, znajduje się winda, tablica informacyjna i recepcja.
Z tablicy można się dowiedzieć, że w budynku mieszczą się biura licznych przedsiębiorstw handlowych, dwóch firm ubezpieczeniowych, biuro architekta i inżyniera konsultanta, a także, na najwyższym piętrze, siedziba jakiejś ważnej spółki importowo-eksportowej. Na pytania dotyczące firm mieszczących się na niższych piętrach można uzyskać grzeczne odpowiedzi. Nikt jednak  choć odmowa wyrażona jest w sposób równie uprzejmy  nie udzieli żadnych informacji na temat spółki na ostatnim piętrze, która stanowi parawan dla Mosadu.
Miejsce, gdzie spotykają się szefowie agencji wywiadowczych Izraela to pusty, zimny, pomalowany na biało pokój. Stoją w nim jedynie długi stół i krzesła przy ścianach. Przy stole zasiada pięciu mężczyzn kierujących poszczególnymi sekcjami wywiadu. Krzesła za nimi zajmują urzędnicy i stenografowie. Kiedy zachodzi potrzeba, zaprasza się również ludzi z zewnątrz, choć nie zdarza się to zbyt często. Spotkania są ściśle tajne, aby nie dopuścić do ujawnienia żadnych informacji.
Główne miejsce za stołem zajmuje Kontroler Mosadu. Mosad założony został w 1937 roku. Jego pełna nazwa brzmi Mosad Aliyah Bet, czyli organizacja do spraw nielegalnej imigracji, i był on pierwszym organem wywiadu Izraela. Z początku zajmował się przede wszystkim sprowadzaniem Żydów z Europy do Palestyny, gdzie mieli znaleźć bezpieczne schronienie.
Po prawej ręce Kontrolera zasiada szef Amanu, wywiadu wojskowego, którego zadanie polega na zbieraniu informacji o stanie gotowości bojowej wrogów Izraela. Na jego czele stał wówczas generał Aharon Vaariv.
Po jego lewej  szef Szabaku, który czasami mylnie określa się jako Szin Bet. Skrót ten pochodzi od Szerut Bitachon, co po hebrajsku znaczy służba bezpieczeństwa". Pełna nazwa tego organu, który zajmuje się wyłącznie wewnętrznym bezpieczeństwem Izraela, brzmi Szerut Bitachon Klali i z tych trzech słów powstał właśnie skrót Szabak.
Obok nich siedzą dwaj pozostali mężczyźni. Jeden to dyrektor generalny Wydziału Studiów w Ministerstwie Spraw Zagranicznych, odpowiedzialny zwłaszcza za ocenę sytuacji politycznej w stolicach arabskich, co dla bezpieczeństwa Izraela jest- sprawą ogromnej wagi. Drugi stoi na czele służby zajmującej się wyłącznie losem Żydów w krajach prześladowania", która to kategoria obejmuje wszystkie kraje arabskie i komunistyczne. Nie ma więc problemu z dublowaniem zadań, cotygodniowe spotkania zaś pozwalają szefom poszczególnych agencji zapoznać się z działalnością kolegów.
Jako obserwatorzy obecni są również Inspektor Generalny policji oraz szef Służb Specjalnych, organu wykonawczego Szabaku do walki z terroryzmem wewnątrz kraju.
Tego dnia spotkanie przebiegało jak zwykle. Meir Amit zajął główne miejsce za stołem i zaczęła się dyskusja. Bombę zostawił na koniec. Kiedy wreszcie powiedział, co miał do powiedzenia, zapadła cisza; wszystkim obecnym, w tym i adiutantom rozproszonym po całym pokoju, stanęła przed oczyma wizja kraju ginącego od rakiet z radioaktywnymi i bakteriologicznymi ładunkami spadającymi na ich domy.
 Najważniejsze  odezwał się w końcu szef Szabaku  by rakiety te nigdy nie zostały wystrzelone. Jeśli nie możemy przeszkodzić Egipcjanom w produkcji głowic, to nie wolno nam dopuścić, żeby rakiety wyposażone w te głowice kiedykolwiek wystartowały.
 Zgoda  przyznał Amit, jak zwykle oszczędny w słowach.  Tylko jak?
 Trzeba na nich uderzyć  warknął Vaariv.  Uderzyć z całą siłą, jaką dysponujemy. Odrzutowce Ezera Weizmanna mogą załatwić Fabrykę 333 podczas jednego nalotu.
 I zacząć wojnę nie mając czym walczyć  odparł Amit. Nim zaatakujemy Egipt, będziemy musieli zgromadzić więcej samolotów, czołgów i dział. Wszyscy chyba wiemy, że wojna jest nieunikniona. Naser jest zdecydowany, ale nie zacznie walczyć, dopóki nie będzie gotowy. Jeśli natomiast wymusimy na nim wojnę teraz, to sytuacja jest jasna: mając radziecką broń okaże się lepiej do niej przygotowany niż my.
Znowu zapadła cisza.
 Według posiadanych przez nas informacji z Kairu       zaczął szef wydziału   arabskiego Ministerstwa   Spraw   Zagranicznych Egipcjanie są przekonani, że już na początku 1967 roku będą całkowicie gotowi, łącznie z rakietami.
 Do tego czasu będziemy mieli nasze czołgi i działa oraz nowe francuskie odrzutowce  rzucił Vaariv.
 A oni rakiety z Helwan. Czterysta. Panowie, jest tylko jedno wyjście. Zanim zdążymy się przygotować do wojny z Naserem, rakiety te znajdą się w silosach na terenie całego Egiptu. I tym samym staną się dla nas nieosiągalne. Ponieważ kiedy się już tam znajdą, gotowe do odpalenia, będziemy musieli zniszczyć nie 90 procent rakiet, ale wszystkie. A z tym nie poradzą sobie nawet piloci myśliwców Ezera Weizmanna.
 Musimy zatem zrobić z nimi porządek w fabryce w Helwan  powiedział Vaariv z determinacją.
 Zgoda  przyznał Amit.  Atak wojskowy nie wchodzi jednak w rachubę. Trzeba więc zmusić niemieckich naukowców do rezygnacji z pracy, zanim zakończą swoje badania, które, jak wiemy, są prawie na ostatnim etapie. Zostało nam sześć miesięcy. Potem ci Niemcy przestaną się w ogóle liczyć. Egipcjanie będą w stanie sami zbudować rakiety, kiedy te zostaną już zaprojektowane do ostatniej śrubki i sworznia. I dlatego rozpoczynam akcję przeciw naukowcom w Egipcie, o której będę panów na bieżąco informował.
Na kilka sekund ponownie zapadła cisza, podczas której wszystkich obecnych nurtowało jedno nie wypowiedziane dotąd pytanie. W końcu zadał je ktoś z Ministerstwa Spraw Zagranicznych.
 A może byśmy jeszcze raz spróbowali odwieść ich od tej współpracy, ale na terenie Niemiec?
 Nie.  Generał Amit pokręcił głową.  W obecnym klimacie politycznym nie wchodzi to w ogóle w rachubę. Rozkazy naszych przełożonych pozostają nie zmienione: żadnych aktów przemocy na obszarze Niemiec. Od tego momentu klucz do rakiet w Helwan znajduje się w Egipcie.
Generał Meir Amit, Kontroler Mosadu, nieczęsto się mylił. Lecz tym razem nie miał racji. Klucza do rakiet w Helwan szukać należało bowiem w pewnej fabryce w Niemczech.


Rozdział 6
Dopiero po tygodniu Millerowi udało się dostać na rozmowę z szefem wydziału urzędu Prokuratora Generalnego w Hamburgu odpowiedzialnego za ściganie zbrodni wojennych. Prawdopodobnie Dorn zorientowawszy się, że Miller nie pracuje na zlecenie Hoffmanna, już odpowiednio zadziałał.
Mężczyzna, przed którym stanął, był zdenerwowany i skrępowany.
 Musi pan sobie zdawać sprawę, że zgodziłem się na to spotkanie tylko dlatego, że pan tak usilnie nalegał.
 To bardzo uprzejme z pana strony  odparł Miller przymilnie.  Chciałbym się dowiedzieć czegoś o człowieku, którym, jak mniemam, zajmuje się pański wydział, o Eduardzie Roschmannie.
   Roschmannie?      spytał prawnik ze zdziwieniem.
 Tak  powtórzył Miller.  Kapitanie SS i komendancie getta w Rydze w latach 1941 1944. Interesuje mnie, czy żyje, a jeśli nie, to gdzie został pochowany. A także czy natrafiliście na jego ślad, czy był aresztowany i czy stanął przed sądem. Jeśli nie, to gdzie teraz przebywa.
 Na  Boga,  nie mogę tego wszystkiego panu powiedzieć. Prawnik był wstrząśnięty.
 Dlaczego? To sprawa, która interesuje opinię publiczną, l to jej bardzo szerokie kręgi.
Prawnik odzyskał równowagę.
 Nie wydaje  mi  się  odparł głosem  pełnym  słodyczy. W przeciwnym razie stale by nas o to wypytywano. Prawdę mówiąc, pańska prośba o informację jest, o ile sobie przypominam, pierwszym... głosem opinii publicznej w tej sprawie.
 Jeśli chodzi o ścisłość, jestem dziennikarzem.
 Być może. W przypadku jednak tego typu informacji, obawiam się, że nie przysługują panu z tego tytułu żadne dodatkowe przywileje.
 Nie rozumiem.
 Niestety, nie jesteśmy upoważnieni do udzielania informacji dotyczących postępu dochodzenia.
 To chyba coś nie tak.
 Proszę sobie nie żartować, Herr Miller. Przecież nie oczekuje pan od policji, żeby informowała pana o stopniu zaawansowania prowadzonego dochodzenia.
 A jednak tak. Zazwyczaj policja jest w tych sprawach bardzo pomocna. Ogłasza komunikaty, z których wynika, czy należy się spodziewać wcześniejszego aresztowania. A już na pewno powiedziałaby dziennikarzowi, czy główny podejrzany żyje, czy też nie. Jest to dobrze widziane przez opinię publiczną.
 Jestem pewien, że pan wydatnie przyczynia się do utrzymania tych dobrych stosunków  rzekł prawnik uśmiechając się niewyraźnie.  Jeśli jednak chodzi o nasz wydział, to nie udzielamy żadnych informacji na temat prowadzonego dochodzenia. Spójrzmy na to w ten sposób. Gdyby poszukiwany wiedział, na jakim etapie jest śledztwo, mógłby zniknąć.
 Być może tak. Ale z waszej dokumentacji jasno wynika, że pański wydział postawił przed sądem tylko trzech szeregowców, którzy byli strażnikami w Rydze. I miało to miejsce w 1950 roku. A zatem ludzie ci prawdopodobnie znajdowali się już w areszcie śledczym, kiedy Anglicy przekazywali wam władzę. Tak więc nie wydaje się, by poszukiwanym przestępcom groziło zbytnie niebezpieczeństwo.
 To bezpodstawny zarzut.
 Wycofuję się. A więc wszczęte przez was dochodzenia posuwają się naprzód. Nadal jednak uważam, że udzielenie mi informacji, czy w sprawie Eduarda Roschmanna prowadzone jest śledztwo i gdzie on teraz przebywa, z pewnością nie mogłoby nikomu zaszkodzić.
 Mogę jedynie powiedzieć, że wszyscy, którymi interesuje się nasz wydział, są przez cały czas objęci dochodzeniem. Powtarzam: przez cały czas. Przykro mi, Herr Miller, ale w niczym więcej nie mogę panu pomóc.
Wstał i Miller poszedł w jego ślady.
 Pieprzenie w bambus  powiedział do siebie wychodząc.
Minął następny tydzień, zanim Miller gotów był zrobić kolejny krok. Cały ten czas spędził głównie w domu. Przeczytał sześć książek dotyczących w całości lub częściowo wojny na froncie wschodnim i sytuacji w obozach na okupowanych terytoriach. O Komisji Z wspomniał mu miejscowy bibliotekarz.
 Mieści się w Ludwigsburgu  wyjaśnił Millerowi.  Kiedyś czytałem o niej w tygodniku. Pełna nazwa brzmi Centralna Agencja Federalna do Badania Zbrodni Popełnionych w Czasach Hitlerowskich. Trochę trudno to wymówić, więc ludzie nazywają ją w skrócie Zentrale Stelle. Albo jeszcze krócej: Komisją Z. To jedyny organ w Niemczech zajmujący się ściganiem nazistów na terenie całego kraju, a nawet poza jego granicami.
 Dziękuję. Zobaczymy, czy będą mogli mi pomóc.
Następnego ranka Miller poszedł do banku, wypisał czek dla właściciela domu za trzymiesięczny czynsz od stycznia do marca, a resztę pieniędzy kazał wypłacić sobie w gotówce, zostawiając jedynie dziesięć marek, by nie likwidować konta.
Przed wyjściem Sigi do pracy w klubie pocałował ją na pożegnanie mówiąc, że wyjeżdża na jakiś tydzień lub trochę dłużej. Następnie wyprowadził jaguara z jego podziemnego pałacu i ruszył na południe w kierunku Nadrenii.
Zaczął padać pierwszy śnieg znad Morza Północnego; miotany podmuchami wiatru przewalał się przez całą szerokość autostrady biegnącej na południe od Bremy w stronę płaskiej równiny Dolnej Saksonii.
Miller zatrzymał się tylko raz, po dwóch godzinach jazdy, by napić się kawy, a następnie popędził dalej przez Nadrenię Północną-Westfalię. Gdyby nie wiatr i zapadająca ciemność, jazda po autostradzie w brzydką pogodę sprawiałaby mu przyjemność. Wewnątrz jaguara XK 1508 czuł się, jakby siedział w kabinie pilota szybkiego samolotu  pod przednią listwą jarzyły się przyćmionym światłem lampki deski rozdzielczej, na zewnątrz zapadała zimowa noc, było przeraźliwie zimno, płatki zacinającego śniegu na moment pojawiały się w światłach reflektorów i miotane wiatrem przelatywały przed szybą, by zniknąć w ciemności.
Jak zwykle trzymał się szybkiego pasa wyciskając z jaguara prawie sto sześćdziesiąt i obserwując po prawej wyprzedzane ze świstem ciężkie sylwetki dudniących ciężarówek.
Przed szóstą minął skrzyżowanie autostrad w pobliżu Hamm i po prawej zaczęły się wyłaniać z ciemności przyćmione światła Ruhry. Zagłębie nigdy nie przestało go fascynować: ciągnące się kilometrami fabryczne kominy, miasta i miasteczka położone tak blisko siebie, że sprawiały wrażenie jednej gigantycznej metropolii długości stu sześćdziesięciu i szerokości osiemdziesięciu kilometrów. Kiedy wjechał na wiadukt, w dole po prawej zobaczył rozlewające się szeroko pośród grudniowej nocy morze świateł zakładów przemysłowych z setkami rozżarzonych pieców wytapiających bogactwo, które przyczyniło się do cudu gospodarczego. Czternaście lat temu, gdy podczas szkolnej wycieczki do Paryża przejeżdżał tędy pociągiem, Zagłębie Ruhry było jednym wielkim rumowiskiem  przemysłowe serce Niemiec z ledwością wówczas biło. Trudno więc było nie odczuwać teraz dumy z tego, co jego naród przez te lata osiągnął.
Pod warunkiem, że nie muszę tu mieszkać, pomyślał, kiedy w światłach reflektorów zaczęły wyłaniać się olbrzymie oznakowania obwodnicy kolońskiej. Z Kolonii skierował się na południowy wschód, minął Wiesbaden, Frankfurt, Mannheim i Heilbronn i późnym wieczorem zatrzymał się na nocleg w jednym z hoteli w Stuttgarcie, mieście położonym najbliżej Ludwigsburga.
Ludwigsburg to spokojne, nie wyróżniające się niczym miasteczko usytuowane na falistych, łagodnych wzgórzach Wirtembergii, dwadzieścia parę kilometrów na północ od stolicy kraju, Stuttgartu. Na małej uliczce z dala od centrum, ku ogromnemu zażenowaniu najbardziej praworządnych mieszkańców, mieści się siedziba Komisji Z, zatrudniającej zbyt szczupłą, źle opłacaną i przepracowaną garstkę ludzi, której zadaniem i jednocześnie celem w życiu jest ściganie nazistów i SS-manów winnych masowych zbrodni popełnionych w czasie wojny. Dopóki przestępstwa SS, z wyjątkiem morderstw i zbrodni masowych, nie uległy przedawnieniu w myśl Statutu Ograniczeń, poszukiwani zbrodniarze odpowiadali jedynie za stosowanie przymusu, rabunki, ciężkie okaleczenia ciała, w tym tortury, i wiele innych form niestosownego zachowania.
Nawet przy jedynym zarzucie pozwalającym na wysunięcie oskarżenia, jaki się ostał, czyli morderstwie, w kartotekach Komisji Z nadal figurowało 170 tysięcy nazwisk. Nic więc dziwnego, że starano się przede wszystkim wytropić kilka tysięcy największych zbrodniarzy, o ile w ogóle było to możliwe.
Pozbawieni prawa dokonywania aresztowania, a więc w przypadku identyfikacji zbrodniarza zdani jedynie na policję poszczególnych krajów niemieckich, nie otrzymując przy tym na swą działalność przyzwoitych funduszy od rządu federalnego w Bonn, ludzie z Lud-wigsburga pracowali tylko ze względu na swoje emocjonalne zaangażowanie.
Zespół składał się z osiemdziesięciu detektywów i pięćdziesięciu prokuratorów. Detektywi byli młodzi, wszyscy mieli poniżej trzydziestu pięciu lat, chodziło bowiem o to, by żaden z nich nie mógł mieć jakichkolwiek związków z prowadzoną sprawą. Prokuratorzy byli przeważnie starsi; dokładnie jednak sprawdzono ich przeszłość, by się upewnić, że i ich nic nie łączy z wydarzeniami sprzed 1945 roku.
Zatrudnieni tutaj prawnicy zajmowali się przedtem prywatną praktyką, do której zapewne kiedyś powrócą. Detektywi natomiast zdawali sobie sprawę, że ich kariera jest skończona. Żadna jednostka policji w Niemczech nie chciała mieć u siebie nikogo, kto pracował w Ludwigsburgu. Dla niemieckich detektywów, którzy zdecydowali się tropić SS-manów, droga awansu w innym miejscu była zamknięta.
Przyzwyczajeni do tego, że ich prośby o pomoc ignoruje się w większości krajów niemieckich, że ich pełne kartoteki znikają w jakiś niewytłumaczalny sposób, a ścigani przestępcy po otrzymaniu anonimowego ostrzeżenia rozpływają się nagle w powietrzu, pracownicy Komisji Z wypełniali swoje zadania jak najlepiej, mimo iż wiedzieli, że jest to źle widziane przez większość rodaków.
Nawet na ulicach tego pogodnego miasteczka nikt im się nie kłaniał. Mieszkańcy Ludwigsburga starali się ich nie zauważać, ich obecność bowiem przynosiła miasteczku niepożądany rozgłos.
Komisję Z Peter Miller odnalazł przy Schnorndorferstrasse 58. Mieściła się w dużym, niegdyś prywatnym domu, otoczonym murem wysokim na dwa i pół metra. Dostępu do podjazdu broniły dwie masywne stalowe bramy. Z boku znajdował się uchwyt dzwonka, za który dziennikarz pociągnął. Przez stalową żaluzję wyjrzała jakaś twarz, niewątpliwie portiera.
 Słucham?
 Chciałbym się spotkać z którymś z prokuratorów  poprosił Miller.
 Z którym?
 Nie znam tu nikogo. Z którymkolwiek. Proszę, oto moja legitymacja.
Wsunął przez otwór legitymację prasową, zmuszając tym samym mężczyznę, by ją wziął. Wiedział, że wtedy przynajmniej zaniosą ją do budynku. Mężczyzna zatrzasnął okienko i odszedł. Wrócił po chwili, by otworzyć bramę, a potem wskazał Millerowi pięć kamiennych schodów prowadzących do drzwi wejściowych, które, gdy tylko dziennikarz wszedł, zostały zatrzaśnięte w obawie przed mroźnym, choć czystym zimowym powietrzem.
Wewnątrz było gorąco i duszno od centralnego ogrzewania. Z przeszklonej kabiny po prawej stronie wyłonił się następny portier i zaprowadził go do małej poczekalni.
 Ktoś zaraz do pana przyjdzie  powiedział zamykając za sobą drzwi.
Mężczyzna, który wszedł trzy minuty później, miał około pięćdziesiątki, był uprzejmy i dobrze wychowany.
 W czym mogę panu pomóc?  zapytał zwracając Millerowi legitymację.
Dziennikarz zaczai od początku, opowiadając pokrótce o Tauberze, dzienniku, o tym, czego sam się dowiedział o Eduardzie Roschmannie.
Prawnik słuchał z przejęciem.
 To fascynujące  rzekł w końcu.
 Ale czy może mi pan pomóc?
 Chciałbym bardzo  odparł prawnik.
Po raz pierwszy, odkąd zaczął wypytywać o Roschmanna w Hamburgu, Miller był przekonany, że wreszcie spotkał osobę urzędową, która naprawdę chce mu pomóc.
 Problem jednak w tym  kontynuował prawnik że chociaż jestem gotów traktować pańską prośbę o udzielenie informacji jak najbardziej serio, to obowiązują mnie przepisy regulujące nasze dalsze tutaj istnienie. Co w rzeczywistości oznacza, że informacji na temat poszukiwanych zbrodniarzy z SS udzielić można jedynie komuś, kto ma oficjalne poparcie jednego z upoważnionych urzędów.
 Innymi słowy, nic mi pan nie może powiedzieć?
 Proszę mnie dobrze zrozumieć  mówił prawnik.  Znajdujemy się bezustannie pod obstrzałem. Nie otwarcie, któż by śmiał? Ale stosując różne zakulisowe metody ciągle usiłują się nam dobrać do skóry  do finansów, naszych uprawnień i akt. A przepisy są
jednoznaczne. Osobiście byłbym za współpracą z niemiecką prasą, która mogłaby nam wiele pomóc, ale to zabronione.
 Rozumiem  odparł Miller.  A czy nie macie jakiejś podręcznej dokumentacji z wycinkami prasowymi?
 Niestety, nie.
 A czy w Niemczech jest w ogóle taka dokumentacja, z której można by swobodnie korzystać?
 Nie. Jedynie zbiory wycinków prasowych znajdują się w redakcjach poszczególnych gazet i czasopism. Za największą uważa się dokumentację Spiegla. Ta w Komecie też jest całkiem niezła.
 To dziwne  zauważył Miller.  Gdzie zatem zwykły obywatel może dowiedzieć się o dochodzeniach w sprawie zbrodni wojennych, a także uzyskać materiały o poszukiwanych przestępcach z SS?
 Chyba nigdzie.  Prawnik miał zakłopotaną minę.
 No dobrze. A gdzie w takim razie znajdują się archiwa dotyczące ludzi z SS?
 Jedno mamy tutaj, w podziemiach  odparł prawnik.  Składa się wyłącznie z fotostatów. Oryginały wszystkich dokumentów z kartoteki SS zostały zdobyte przez Amerykanów w 1945 roku. Dosłownie w ostatniej chwili usiłowała je spalić grupka SS-manów, która dotarła w pobliże zamku w Bawarii, gdzie je przechowywano. Zanim Amerykanie zdołali im przeszkodzić, zdążyli się już pozbyć jednej dziesiątej akt. W pozostałych papierach panował straszny bałagan. Amerykanom, częściowo zresztą przy pomocy Niemców, udało się je posegregować dopiero po dwóch latach. A w ciągu tych dwóch lat sporo największych zbrodniarzy z SS uciekło po wyjściu z tymczasowego aresztu aliantów. W bałaganie, jaki wówczas panował, nie można było znaleźć ich akt. Cała kartoteka SS, już uporządkowana, przechowywana jest obecnie w Berlinie pod okiem Amerykanów. Nawet my musimy się do nich zwracać, jeśli czegoś potrzebujemy. Choć muszę przyznać, że działają bardzo sprawnie, nie możemy się skarżyć.
I  to  wszystko?  zapytał  Miller.   Tylko  dwa  archiwa w całym kraju?
 Wszystko. Żałuję, że nie mogę panu pomóc. Jeśli przypadkiem natrafi pan na jakąś informację o Roschmannie, bylibyśmy bardzo zobowiązani, gdyby pan nas o tym powiadomił.
Miller zastanowił się.

 Zatem jeśli coś znajdę, to są tylko dwa urzędy, które mogą zająć się tą sprawą. Biuro Prokuratora Generalnego w Hamburgu i wy. Tak?
 Tak. Nikt więcej  odparł prawnik.
 Tyle że jest większe prawdopodobieństwo, że raczej wy coś zrobicie w tej sprawie niż Hamburg  stanowczo stwierdził Miller. Prawnik wpatrywał się w jakiś punkt na suficie.
 Żadne ważne dokumenty nie pokrywają się u nas kurzem.
 Rozumiem  powiedział Miller wstając.  Jeszcze tylko jedno. Zostanie to oczywiście między nami. Czy nadal szukacie Eduarda Roschmanna?
 Powiem panu w cztery oczy. Tak, i to dość intensywnie.
 A zatem gdyby został złapany, nie będzie żadnych trudności z postawieniem go przed sądem?
 Żadnych  odparł prawnik.  Oskarżenie przeciwko Rosch-mannowi jest solidnie przygotowane. Bez dwóch zdań dostanie dożywocie.
 Proszę dać mi swój numer telefonu.
Prawnik zapisał go na kartce, którą wręczył dziennikarzowi.
 Ma pan tu moje nazwisko i dwa numery telefonu, prywatny i służbowy. Może pan dzwonić o każdej porze dnia i nocy. Jeśli znajdzie pan coś nowego, proszę do mnie zatelefonować z budki na bezpośredni numer. Na każdym posterunku w różnych częściach Niemiec znam ludzi, do których w razie potrzeby mogę się zgłosić. Innych natomiast trzeba unikać. Proszę się więc najpierw ze mną skontaktować.
Miller wsadził kartkę do kieszeni.
 Będę o tym pamiętał  rzucił wychodząc.
 Powodzenia.
Droga ze Stuttgartu do Berlina jest długa, więc prawie cały następny dzień Miller spędził w podróży. Na szczęście było sucho i rześko. Dobrze wyregulowany jaguar połykał kilometr za kilometrem w drodze na północ, mijając rozciągający się szeroko Frankfurt, Kassel i Getyngę. Koło Hanoweru zjechał z autostrady E4 w prawo na E8 w stronę granicy z Niemcami wschodnimi.
Miller spędził godzinę na punkcie granicznym w Marienborn.
W tym czasie wypełnił wymaganą deklarację walutową oraz formularz wizy tranzytowej, by stusiedemdziesięciokilometrowym korytarzem móc przejechać przez NRD do Berlina Zachodniego. W tym samym czasie celnik w niebieskim mundurze i funkcjonariusz Policji Ludowej w zielonym płaszczu, obaj w futrzanych czapkach chroniących przed zimnem, grzebali w środku i pod podwoziem jaguara. Celnik zdawał się rozdarty między postawą pełną lodowatej uprzejmości wymaganą od urzędnika Niemieckiej Republiki Demokratycznej wobec rodaka z rewizjonistycznych Niemiec zachodnich a pragnieniem, jakie ma każdy młody mężczyzna, by przyjrzeć się sportowemu samochodowi.
Trzydzieści kilometrów za granicą autostrada biegnie przez ogromny most nad Elbą, gdzie w 1945 roku Brytyjczycy, postępując zgodnie z nakazem honoru, który nie pozwalał im zerwać porozumień zawartych w Jałcie, wstrzymali ofensywę swoich wojsk na Berlin. Miller spojrzał w prawo na rozciągający się w dole Magdeburg i zaczął się zastanawiać, czy stare więzienie jeszcze tu istnieje. Kolejny przymusowy postój miał przy wjeździe do Berlina Wschodniego, gdzie ponownie przeszukano mu samochód. Na stoliku celnika wylądował cały jego bagaż, zajrzano mu także do portfela, by sprawdzić, czy przypadkiem w czasie drogi nie rozdał ludziom z robotniczego raju wszystkich marek zachodnich. Przejechał w końcu granicę i jaguar z rykiem silnika pomknął wzdłuż obwodnicy Avus w stronę połyskliwej wstęgi Kurfurstendamm, jarzącej się gwiazdkowymi dekoracjami. Był wieczór 17 grudnia.
Postanowił, że udając się do Amerykańskiego Centrum Dokumentacji nie popełni już tego samego błędu, jak w przypadku biura Prokuratora Generalnego w Hamburgu czy Komisji Z w Ludwigsbur-gu. Zdawał sobie teraz sprawę, że jeśli ktokolwiek chciałby grzebać się w aktach nazistowskich w Niemczech, nigdzie nie dotrze bez oficjalnego poparcia.
Następnego ranka zadzwonił z poczty głównej do Karla Brandta.
Inspektor był przerażony jego prośbą.
 Nie mogę - powiedział do słuchawki.  Nie znam nikogo w Berlinie.
 Pomyśl. Przecież musiałeś poznać kogoś z tutejszej policji na jednym z tych swoich kursów. Potrzebne mi jakieś poręczenie!  krzyknął Miller.
 Mówiłem ci już, że nie chcę być w to zamieszany.
 Ale i tak już jesteś.  Dziennikarz odczekał kilka chwil, a potem zadał decydujący cios.  Albo uda mi się dostać do archiwum drogą oficjalną, albo zjawiam się tam i mówię, że to ty mnie przysłałeś.
 Nie zrobisz tego.
 Właśnie, że zrobię. Mam już dość tej przepychanki od jednego urzędasa do drugiego w tym zawszonym kraju. Wytrzaśnij więc kogoś, kto wprowadzi mnie tam drogą oficjalną. Zastanów się, przecież po godzinie nikt już nie będzie pamiętał, że tam byłem.
 Muszę to przemyśleć  odparł Brandt chcąc zyskać na czasie.
 Daję ci godzinę. Potem zadzwonię.
Trzasnął słuchawką. Po godzinie Brandt był nie mniej wściekły niż przedtem, a także poważnie zaniepokojony. Szczerze żałował, że nie zatrzymał wtedy dziennika Taubera i go nie wyrzucił.
 W Berlinie jest jeden facet, z którym byłem w szkole policyjnej. Nie znam go zbyt dobrze, ale wiem, że pracuje teraz w Oddziale Pierwszym policji, który zajmuje się właśnie tymi sprawami.
 Jak się nazywa?
 Schiller. Detektyw inspektor Volkmar Schiller.
 Skontaktuję się z nim.
Nie, sam się tym zajmę. Zadzwonię do niego dzisiaj i powiem mu, o co chodzi. Wtedy się do niego zgłosisz. Jeśli się nie zgodzi cię tam wprowadzić, to nie miej do mnie pretensji. To jedyny policjant, jakiego znam w Berlinie.
Dwie godziny później Miller zadzwonił do Brandta ponownie. Inspektorowi najwyraźniej spadł kamień z serca.
 Jest na urlopie rzucił. Powiedzieli mi, że ma służbę w Boże Narodzenie, więc do poniedziałku nie ma go w robocie.
Ale dzisiaj jest dopiero środa. Co ja będę robił przez cztery dni?
 Nic na to nie poradzę. Wróci w poniedziałek rano i wtedy do niego zadzwonię.
Te cztery dni Miller spędził włócząc się po Berlinie Zachodnim w oczekiwaniu na powrót Schillera z urlopu. W miarę jak zbliżały się Święta Bożego Narodzenia, mieszkańcy Berlina byli coraz bardziej poruszeni decyzją władz wschodnioberlińskich, umożliwiającą, po raz pierwszy od czasu budowy Muru w sierpniu 1961 roku, ber-lińczykom z zachodniej części miasta odwiedzić krewnych we wschodnim sektorze. Od szeregu dni negocjacje między władzami obu części Berlina nie schodziły z nagłówków gazet. W czasie weekendu Miller udał się do Berlina Wschodniego przechodząc granicę przy Heinesstrasse (jako obywatel Niemiec zachodnich potrzebował tylko paszportu) i zajrzał na chwilę do swego znajomego, korespondenta Reutera. Facet był jednak tak zajęty relacjonowaniem całej tej sprawy z przepustkami, że wypiwszy z nim filiżankę kawy Miller wrócił na zachód.
W poniedziałek rano zjawił się u inspektora Volkmara Schillera. Z ulgą stwierdził, że mężczyzna jest mniej więcej w jego wieku i, co niezwykłe jak na niemieckiego urzędnika, ma raczej niefrasobliwy stosunek do biurokracji. Pewnie daleko nie zajdzie, pomyślał Miller, ale to już nie moja sprawa. Pokrótce wyjaśnił, o co mu chodzi.
 Nie widzę przeszkód, żeby panu pomóc  stwierdził Schiller.  Amerykanie są bardzo uczynni dla naszych ludzi z Oddziału Pierwszego. Prawie codziennie tam zaglądamy, ponieważ Willy Brandt zlecił nam prowadzenie dochodzeń w sprawie zbrodniarzy hitlerowskich.
Jaguarem Millera wyjechali na przedmieścia Berlina, w stronę lasów i jezior. W końcu dotarli na brzeg jeziora przy Wasser-kaferstieg l, w Zehlendorf, Berlin 37.
Długi, jednopiętrowy budynek położony był wśród drzew.
 Czy to tu?  Dziennikarz nie dowierzał własnym oczom.
 Tak  odparł Schiller.  Nie wygląda zbyt imponująco, co? Ale pod ziemią jest jeszcze osiem pięter. Tam właśnie, w ognioodpornych pomieszczeniach, mieszczą się archiwa.
Po wejściu do budynku znaleźli się w małej poczekalni z nieodzowną portiernią po prawej. Detektyw podszedł tam, by pokazać służbową legitymację. Wręczono mu formularz, który razem z Millerem wypełnił przy stoliku.
Detektyw wpisał swoje nazwisko i stopień.
 Zapomniałem, jak się ten człowiek nazywa?  zwrócił się do dziennikarza.
 Roschmann. Eduard Roschmann.
Policjant dopisał nazwisko SS-mana i podał formularz urzędnikowi.
 Potrwa to dziesięć minut  powiedział inspektor.
Przeszli więc do większego pokoju zastawionego rzędami stolików i krzeseł. Po jakimś kwadransie inny urzędnik cichutko położył przed nimi na biurku teczkę. Była gruba na jakieś dwa, trzy centymetry. Na wierzchu widniała pieczątka z napisem: EDUARD ROSCHMANN.
 Jeśli nie ma pan nic przeciwko temu, to ja już sobie pójdę  powiedział Volkmar Schiller wstając.  Jakoś dojadę z powrotem. Dopiero co wróciłem z urlopu i nie mogę być zbyt długo poza biurem. Jeśli chce pan zrobić jakieś kopie, wystarczy poprosić urzędnika.  Gestem wskazał na mężczyznę siedzącego na podwyższeniu w drugim końcu czytelni, który niewątpliwie pilnował, by nikt z gości nie ukradł jakichś dokumentów.
Miller wstał i uścisnął mu dłoń.
 Bardzo dziękuję.
 Nie ma za co.
Nie zwracając uwagi na pozostałe osoby pochylone nad swoimi biurkami, dziennikarz oparł głowę na dłoniach i zaczął uważnie czytać sporządzone jeszcze w SS dossier Eduarda Roschmanna.
Było tam wszystko. Numer legitymacji partyjnej, numer w SS, podanie o przyjęcie do obu organizacji wypełnione i podpisane przez samego Roschmanna, wyniki badań lekarskich, oceny uzyskane w trakcie szkolenia, własnoręcznie napisany życiorys, papiery dotyczące przydziału, patent oficerski, świadectwa awansu  aż do kwietnia 1945 roku. Były również dwie fotografie, wykonane dla potrzeb archiwum SS  jedna z profilu, druga en face. Spoglądał z nich wysoki mężczyzna, o bardzo krótko ostrzyżonych włosach z przedziałkiem z lewej strony, ponurym wyrazie twarzy, haczykowatym nosie i ustach jakby pozbawionych warg. Miller zaczął czytać...
Eduard Roschmann urodził się 25 sierpnia 1908 roku w Grazu jako obywatel austriacki; był synem poważanego powszechnie pracownika browaru. Tam uczęszczał do przedszkola oraz ukończył szkołę podstawową, a potem średnią. Następnie zaczął studiować prawo, choć bez większego powodzenia. W 1931 roku, mając dwadzieścia trzy lata, zatrudnił się w browarze, gdzie pracował również jego ojciec, i w 1937 roku przeniesiony został do działu administracyjnego. W tym samym roku wstąpił do Austriackiej Partii Narodowosocjalistycznej i SS, których działalność w neutralnej Austrii była zakazana. Rok później Hitler dokonał Anschlussu, nie zapominając przy tym o szybkich awansach dla miejscowych nazistów.
W 1939 roku, w chwili wybuchu wojny, Roschmann zgłosił się na ochotnika do Waffen-SS. Został wysłany do Niemiec, gdzie zimą 1939 i wiosną 1940 roku odbył szkolenie. W trakcie inwazji na Francję służył już w jednej z jednostek. W grudniu 1940 roku przeniesiono go
do Berlina  w tym miejscu ktoś dopisał ręcznie na marginesie: tchórz?"  i w styczniu 1941 roku dostał przydział do SD, Amt III w RSHA.
W lipcu 1941 roku założył pierwszą placówkę SD w Rydze i w następnym miesiącu został komendantem tamtejszego getta. Do Niemiec wrócił statkiem w październiku 1944 roku i po przekazaniu gdańskiej placówce SD pozostałej przy życiu garstki Żydów z Rygi wyjechał do Berlina, by złożyć raport ze swej działalności. Znalazł się z powrotem przy swoim biurku w Kwaterze Głównej SS oczekując na nowy przydział służbowy.
Ostatni ze sporządzonych przez SS dokumentów najwidoczniej nigdy nie został uzupełniony, prawdopodobnie dlatego, że jakiś skrupulatny urzędniczyna opuszczał w pośpiechu berlińską Kwaterę Główną SS w maju 1945 roku.
Na spodzie do pliku dokumentów dołączony był jeszcze jeden  najwyraźniej sporządzony przez Amerykanów już po zakończeniu wojny. Była to pojedyncza kartka z wystukanymi na maszynie słowami: W sprawie powyższych akt informacji zasięgały brytyjskie władze okupacyjne w grudniu 1947 roku".
Poniżej widniał nieczytelny podpis jakiegoś kancelisty z armii amerykańskiej, którego już od dawna tam nie było, oraz data: 21 grudnia 1947 r.
Miller wziął teczkę, wyjął z niej napisany własnoręcznie przez Roschmanna życiorys, dwa zdjęcia oraz ostatnią kartkę i podszedł do urzędnika w głębi sali.
 Czy mógłbym prosić o zrobienie fotokopii?
 Oczywiście.  Mężczyzna wziął teczkę i położył na biurku, by po skopiowaniu włożyć do niej trzy brakujące kartki. Przy biurku zjawił się inny czytelnik z aktami i dwoma wyjętymi z nich dokumentami, z których chciał mieć odbitki. Urzędnik także je wziął i odłożył do pojemnika z tyłu, skąd przez specjalny otwór zabrała je niewidzialna ręka.
- Proszę poczekać. Będą gotowe za jakieś dziesięć minut powiedział do Millera i drugiego mężczyzny. Obaj wrócili więc na swoje miejsca i czekali. Miller miał ogromną ochotę na papierosa, ale obowiązywał tam zakaz palenia. Siwy mężczyzna ubrany schludnie w bardzo ciemny zimowy płaszcz siedział z rękami założonymi na brzuchu.
Po niespełna dziesięciu minutach dwie koperty z szelestem wypadły przez otwór za plecami urzędnika. Podniósł je do góry, a wtedy Miller i mężczyzna w średnim wieku wstali i podeszli, by je odebrać.
Urzędnik szybko zajrzał do środka jednej z kopert.
 Akta Eduarda Roschmanna?  zapytał.
 To dla mnie  odparł dziennikarz i wyciągnął rękę.
 Te w takim razie są dla pana  urzędnik zwrócił się do drugiego mężczyzny, który z ukosa przyglądał się Millerowi.
Mężczyzna w ciemnym płaszczu wziął swoją kopertę, po czym obaj idąc ramię w ramię skierowali się w stronę drzwi. Na zewnątrz dziennikarz zbiegł po schodach, wsiadł do jaguara, zjechał z krawężnika i ruszył w kierunku centrum miasta.
Godzinę później zadzwonił do Sigi.
 Wracam na Święta.
Dwie godziny później wyjeżdżał już z Berlina Zachodniego. Kiedy jaguar zbliżał się do pierwszego przejścia granicznego przy Drei Linden, mężczyzna w ciemnym płaszczu, teraz siedzący już w swym przytulnym, czyściutkim mieszkanku przy Savigny Platz, nakręcał numer w Niemczech zachodnich. Osobie, która podniosła słuchawkę, wyjaśnił pobieżnie:
 Byłem dzisiaj w Centrum Dokumentacji. W ramach rutynowych poszukiwań, jak panu wiadomo. Przyszedł tam jeszcze jeden facet. Interesował się Eduardem Roschmannem. Potem poprosił o skopiowanie trzech kartek. Po tym, co ostatnio słyszeliśmy, uznałem, że powinienem do pana zatelefonować.
Ze słuchawki popłynął istny potok pytań.
 Nie, nie wiem, jak się nazywa. Odjechał dużym czarnym sportowym samochodem. Tak. Tak, widziałem. Miał hamburską rejestrację.
Przeliterował ją powoli.
 Wydawało mi się, że powinienem zadzwonić. No bo wie pan, nigdy nie wiadomo, czy taki czegoś nie wyniucha. Tak, dziękuję bardzo. To bardzo miło z pana strony... Decyzja należy do pana... Wesołych Świąt, Kamerad.


Rozdział 7
Pierwszy dzień świąt Bożego Narodzenia wypadał w środę i dopiero w piątek mężczyzna w Niemczech zachodnich, który otrzymał z Berlina informację o Millerze, przekazał ją dalej. Zadzwonił do swego najwyższego przełożonego.
Człowiek, który odebrał telefon w swoim biurze, podziękował informatorowi, odłożył słuchawkę, rozparł się wygodnie w obitym skórą fotelu dyrektorskim i spojrzał przez okno na pokryte śniegiem dachy Starego Miasta.
 Verdammt, a niech to diabli!  zaklął cicho.  Dlaczego teraz, dlaczego właśnie teraz?
W oczach tych wszystkich mieszkańców miasta, którzy go znali, był to błyskotliwy i odnoszący oszałamiające sukcesy adwokat z prywatną praktyką. Dla dziesiątków starszych rangą oficerów rozproszonych po całym terytorium Republiki Federalnej i Berlina Zachodniego był szefem ,,Odessy" na Niemcy. Miał zastrzeżony numer telefonu i posługiwał się pseudonimem Werwolf'.
W odróżnieniu od potwora z hollywoodzkiej mitologii i angielskich czy amerykańskich filmów grozy, niemieckiemu Werwolfowi nie rosły na dłoniach włosy podczas pełni księżyca. Według starożytnej germańskiej mitologii Werwolf to postać uosabiająca patriotyzm. Nie opuszcza ojczyzny, z której pod naporem najeźdźców uchodzić musieli bohaterscy wojownicy teutońscy, i stamtąd kieruje ruchem oporu. Uderza nocą i natychmiast znika w cieniu wielkich lasów, pozostawiając jedynie na śniegu ślady wilczych łap.
Pod koniec wojny pewni oficerowie SS, zdając sobie sprawę, że upadek Niemiec w wyniku inwazji aliantów to tylko kwestia miesięcy.
zaczęli szkolić kilkanaście grupek fanatycznych wyrostków, którzy mieli pozostać na miejscu i sabotować działania alianckich okupantów. Grupy te tworzono w Bawarii, którą wtenczas zajmowali Amerykanie. To właśnie ci chłopcy byli pierwszymi Werwolfami. Szczęśliwie się złożyło, że nie zdążyli połączyć teorii z praktyką, ponieważ po wyzwoleniu Dachau amerykańscy żołnierze tylko czekali na jakiś tego rodzaju pretekst.
Kiedy pod koniec lat czterdziestych Odessa" zaczęła na nowo przenikać do Niemiec zachodnich, jej pierwszym szefem został jeden z instruktorów młodych Werwolfów z 1945 roku. Przyjął więc taki sam pseudonim, którego zaletą była anonimowość, nawiązanie do symboliki oraz pewna melodramatyczność mogąca zaspokoić odwieczne u Niemców zamiłowanie do aktorstwa. Ale w bezwzględności, z jaką Odessa" rozprawiała się ze swymi przeciwnikami, nie było nic z teatru.
Werwolf z roku 1963 był już trzecim z kolei, który nosił ten pseudonim i zajmował tę pozycję. Ów przebiegły fanatyk, utrzymujący stałe kontakty ze swymi przełożonymi w Argentynie, dbał o interesy wszystkich byłych członków SS w Niemczech zachodnich, niemniej najbliżsi jego sercu byli wysoko notowani na liście poszukiwanych lub najstarsi rangą oficerowie.
Spoglądając przez okno, myślami wracał do postaci generała SS Gliicksa, z którym spotkał się jakiś miesiąc temu w jednym z madryckich hoteli. Otrzymał wówczas polecenie, by za wszelką cenę zapewnić bezpieczeństwo i anonimowość właścicielowi fabryki radioodbiorników, używającemu pseudonimu Wulkan", który czuwa obecnie nad opracowaniem systemów sterowania dla egipskich rakiet. Tylko on jeden w całych Niemczech wiedział, że wiele lat temu Wulkan znany był lepiej pod swoim prawdziwym nazwiskiem  Eduard Roschmann.
Zerknął do notatnika, w którym zapisał numer rejestracyjny samochodu Millera, i nacisnął klawisz na biurku. Rozległ się głos sekretarki zajmującej sąsiedni pokój.
 Hilda, jak nazywa się ten prywatny detektyw, którego zaangażowaliśmy w zeszłym tygodniu do sprawy rozwodowej?
 Chwileczkę, szefie.  Słyszał, jak sekretarka przerzuca kartki szukając nazwiska.  Memmers. Heinz Memmers.
 Podyktuj mi jego numer telefonu, dobrze? Nie, nie dzwoń do niego, podaj mi tylko numer.
Zanotował go pod numerem rejestracyjnym samochodu Millera i zdjął palec z przycisku na interkomie.
Wstał i przeszedł na drugą stronę pokoju do sejfu wbudowanego w betonową ścianę. Z sejfu wyjął grubą, ciężką książkę i wrócił do biurka. Kartkując strony znalazł w końcu nazwisko, którego szukał. Figurowało tam tylko dwóch Memmersów, Heinrich i Walter. Palcem powiódł po stronie obok Heinricha  najczęściej używana skrócona forma tego imienia to Heinz. Zanotował sobie datę urodzenia, obliczył, ile mężczyzna może mieć lat pod koniec 1963 roku, i przywołał z pamięci twarz prywatnego detektywa. Wiek się zgadzał. Przy nazwisku Heinz Memmers zapisał dwa numery telefonu, a potem podniósł słuchawkę i poprosił Hildę, by połączyła" go z miastem.
Po usłyszeniu sygnału nakręcił numer, który mu podała. Po kilkunastu dzwonkach ktoś podniósł słuchawkę. Był to głos kobiecy.
 Biuro Usług Detektywistycznych, słucham?
 Chciałbym osobiście rozmawiać z Herr Memmersem  poprosił adwokat.
 Czy mogę wiedzieć, kto dzwoni?  zapytała pogodnie sekretarka.
    Nie, ale proszę mnie połączyć, i to zaraz.
Zapadła chwila milczenia. Ton głosu adwokata odniósł skutek.
 Tak, proszę pana.
Dopiero po jakiejś minucie w słuchawce odezwał się burkliwy głos:
 Memmers przy telefonie.
 Czy to Herr Heinz Memmers?
 Tak, a kto mówi?
 Nieważne. Proszę mi tylko powiedzieć, czy numer 245718 z czymś się panu kojarzy?
Z drugiej strony zaległa martwa cisza, przerwana tylko ciężkim westchnieniem, kiedy Memmers przetrawiał fakt, że ktoś właśnie podał mu jego numer w SS. Otwarta książka, która leżała na biurku Werwolfa, zawierała spis wszystkich SS-manów.
 A powinien?  rozległ się chrapliwy, pełen podejrzliwości głos Memmersa.
Z czym w takim razie kojarzyłby się panu mój numer, który składa się tylko z pięciu cyfr, Kamerad!
Zmiana nastąpiła błyskawicznie. Pięć cyfr oznaczało wysokiego rangą oficera.
Tak jest. Słucham?
Teraz w porządku  odparł Werwolf.  Mam dla pana drobną robotę. Ktoś za bardzo 
wypytuje o jednego z naszych Kameraden. Potrzebuję wiedzieć, kto to taki.
 Zu Befehl  zabrzmiało z drugiej strony.
 Wspaniale. Ale może się pan do mnie zwracać per Kamerad. W końcu wszyscy jesteśmy towarzyszami broni.
 Tak jest, Kamerad  usłyszał w głosie Memmersa zadowolenie z wyróżnienia.
 Znam jedynie numery samochodu tego faceta, to rejestracja hamburska.  Werwolf podyktował je powoli przez telefon.  Zanotował pan?
 Tak.
 Chcę, żeby pan osobiście udał się do Hamburga. Muszę znać jego nazwisko, adres, zawód. Chcę wiedzieć, czy ma rodzinę, służbę, jaką zajmuje pozycję społeczną. Wie pan, o co chodzi, takie rutynowe dochodzenie. Ile czasu to panu zajmie?
 Około czterdziestu ośmiu godzin.
 Dobra. W takim razie zadzwonię dokładnie za dwa dni. I jeszcze jedno. Żadnego kontaktu z tym facetem. Nie może się zorientować, że się nim interesujemy. Jasne?
 Oczywiście. Nie ma sprawy.
Kiedy pan skończy, proszę przygotować rachunek. Poda mi pan sumę przez telefon, gdy zadzwonię. Pieniądze wyślę pocztą.
 Nie będzie żadnego rachunku, Kamerad  w głosie Memmersa brzmiała wymówka. Nie w sprawach dotyczących naszego Braterstwa Broni".
 W takim razie dziękuję. Skontaktuję się za dwa dni. Werwolf odłożył słuchawkę.
Tego popołudnia Miller wyruszył z Hamburga tą samą co przed dwoma tygodniami autostradą przez Bremę, Osnabruck, Minister w kierunku Kolonii i Nadrenii. Tym razem celem jego podróży było Bonn małe, nudnawe miasto nad brzegiem rzeki, które Konrad Adenauer wybrał na stolicę Republiki Federalnej, ponieważ właśnie stamtąd pochodził.
Na południu od Bremy, tuż za miastem, jego jaguar wyminął opla Memmersa pędzącego na północ do Hamburga. Nie wiedząc nic o swoim istnieniu mężczyźni przejechali obok siebie zajęci własnymi sprawami.
Kiedy wjechał na długą, jednopasmową, główną ulicę Bonn, już się ściemniało, zauważywszy więc policjanta z drogówki w białej czapce z daszkiem zatrzymał się koło niego.
 Czy może mi pan powiedzieć, którędy dojechać do Ambasady Brytyjskiej?  zapytał.
 Za godzinę ją zamykają  odparł policjant, rdzenny Nad-reńczyk.
 Tym bardziej powinienem się śpieszyć. Gdzie to jest? Policjant wskazał na południe.
 Niech pan jedzie prosto wzdłuż linii tramwajowych. Ta ulica przechodzi we Friedrich Ebert Allee. Trzeba tylko trzymać się szyn tramwajowych. Kiedy pan już będzie prawie wyjeżdżał z Bonn do Bad Godesberg, po lewej stronie zobaczy pan ambasadę. Budynek jest oświetlony i na zewnątrz powiewa brytyjska flaga.
Miller skinął głową w podziękowaniu. Bez kłopotu dotarł do ambasady. Od strony Bonn przylegała do placu budowy, z drugiej zaś sąsiadowała z boiskiem do piłki nożnej  istne bajora błota w grudniowej mgle kłębiącej się znad rzeki.
Był to długi, niski, szary budynek z betonu, odwrócony tyłem do ulicy, który po wybudowaniu został nazwany przez brytyjskich korespondentów prasowych w Bonn fabryką odkurzaczy". Miller zjechał z drogi i zaparkował jaguara na jednym z miejsc przeznaczonych dla interesantów.
Przeszedł przez szklane drzwi w drewnianej ramie i znalazł się w niewielkim foyer. Po lewej stronie stało biurko, przy którym siedziała recepcjonistka w średnim wieku. W głębi za nią znajdował się mały pokoik, zajmowany przez dwóch mężczyzn  niewątpliwie byłych sierżantów w niebieskich garniturach z serży.
 Chciałbym się widzieć z attache prasowym  poprosił Miller posługując się swą dość kiepską szkolną angielszczyzną.
 Obawiam się, że już go pan nie zastał.  Recepcjonistka zrobiła zmartwioną minę.
 Może jednak uda się pani go znaleźć  powiedział Miller wyciągając legitymację prasową.
Recepcjonistka przyjrzała się jej, po czym nakręciła jakiś numer wewnętrzny. Miller miał szczęście. Attache właśnie zamierzał wyjść. Poprosił więc o kilka chwil, by móc zdjąć kapelusz i płaszcz. Millera skierowano do małej poczekalni, której ściany zdobiły liczne grafiki Rowlanda Hildera z jesiennymi widokami Cotswolds. Na stole leżało kilka nieaktualnych egzemplarzy Tatlera oraz broszury prezentujące rozwój brytyjskiego przemysłu. Po chwili jeden z byłych sierżantów zaprowadził go schodami na górę, a potem korytarzem do małego biura.
Ku zadowoleniu Millera attache prasowy był trzydziestoparoletnim mężczyzną najwyraźniej skłonnym mu pomóc.
 Co mogę dla pana zrobić?
Dziennikarz postanowił przystąpić od razu do rzeczy.
 Zbieram materiały do reportażu dla jednego z magazynów  skłamał.  Sprawa dotyczy byłego kapitana SS, jednego z najgorszych zbrodniarzy wojennych, poszukiwanego przez nasze władze. Jestem przekonany, że był on również ścigany przez władze brytyjskie, kiedy ta część Niemiec znajdowała się pod ich administracją. Chciałbym się dowiedzieć, gdzie mógłbym sprawdzić, czy zbrodniarz ten został kiedykolwiek ujęty przez Anglików, a jeśli tak, to co się z nim dalej działo?
Młody dyplomata był zakłopotany.
 Och, Boże. Nie mam zielonego pojęcia. O ile mi wiadomo, w 1949 roku przekazaliśmy nasze kartoteki i dokumenty waszemu rządowi. To on przejął wszystkie te sprawy. Przypuszczam więc, że wasze władze powinny mieć właściwe dokumenty u siebie.
Miller usiłował tak prowadzić rozmowę, by nie wspomnieć, że władze niemieckie już odmówiły mu pomocy.
 Tak, to prawda. Niemniej z posiadanych przeze mnie informacji wynika, że po 1949 roku nie stanął on przed sądem Niemieckiej Republiki Federalnej. Co z kolei wskazywałoby, że nigdy nie został ujęty. Natomiast w Amerykańskim Centrum Dokumentacji dowiedziałem się, że kopię akt tego SS-mana wypożyczono Anglikom na ich prośbę w 1947 roku. Z pewnością nie bez powodu.
 Tak, tak można by przypuszczać  odparł attache marszcząc brwi w zamyśleniu. Najwidoczniej wziął za dobrą monetę powołanie się Millera na współpracę z amerykańskimi władzami w Berlinie Zachodnim.
 Jaki więc organ ze strony brytyjskiej prowadził dochodzenie w czasie okupacji Niemiec, to znaczy, chciałem Dowiedzieć, w okresie, kiedy znajdowały się one pod waszą administracją?
Hmm. Komendant żandarmerii wojskowej. Prócz Norymbergi, gdzie miały miejsce główne procesy zbrodniarzy wojennych, alianci prowadzili także dochodzenia na własną rękę, oczywiście współpracując między sobą. Poza Rosjanami, ma się rozumieć. Dochodzenia te pozwoliły na zorganizowanie kilku procesów w poszczególnych strefach. Rozumie pan?
Tak.
Śledztwo prowadził zwykle urząd komendanta żandarmerii, czyli wojsko, a proces sądowy przygotowywała sekcja prawna. Ale wszystkie akta zostały wam przekazane w 1949 roku. Czy jasno się wyrażam?
 Owszem odparł Miller.  Z pewnością jednak zachowaliście kopie.
Tak mi się wydaje. Tyle że najprawdopodobniej znajdują się już w archiwach wojskowych.
 Czy można by je zobaczyć? Attache zrobił zgorszoną minę.
 Nie sądzę, by to było możliwe. Jestem prawie pewien, że jedynie naukowcy z prawdziwego zdarzenia mogliby się o coś takiego ubiegać, a i tak formalności zajęłyby mnóstwo czasu. Obawiam się więc, proszę się tylko nie obrażać, że dziennikarzowi by ich nie udostępniono.
 Rozumiem.
 Problem w tym  ciągnął z przekonaniem attache  że pan nie jest całkiem urzędową osobą, a nikt nie chciałby teraz drażnić władz niemieckich.
 Naturalnie. Attache wstał.
 Przykro mi, ale tak naprawdę nasza ambasada nie może panu pomóc.
 W porządku. Jeszcze tylko jedno. Czy w waszej ambasadzie jest może ktoś, kto wówczas tutaj pracował?
 Wśród personelu? Och, nie. Wielokrotnie się już pozmieniali.  Attache odprowadził Millera do drzwi.  Ale chwileczkę. Jest przecież Cadbury. Możliwe, że on wtedy tutaj był. Mieszka w Niemczech od lat, wiem to na pewno.
 Cadbury?
 Anthony Cadbury. Korespondent zagraniczny. To ważna persona wśród przedstawicieli brytyjskiej prasy w Niemczech. Może on mógłby panu pomóc?
Ogromne dzięki  rzekł Miller.  Spróbuję. Gdzie go mogę znaleźć?
 Hmm. Dzisiaj jest piątek  attache się zastanawiał. Wieczorem znajdzie go pan prawdopodobnie w Cercle Francais". z reguły siedzi przy barze. Wie pan, gdzie to jest?
 Nie, w Bonn jestem po raz pierwszy.
- To taka restauracja prowadzona przez Francuzów. Serwują tam wspaniałe potrawy. Bardzo popularne miejsce. Znajduje się w Bad Godesberg, niedaleko stąd.
Miller bez kłopotów dotarł do Cercle Francais" położonej jakieś sto metrów od brzegu Renu przy ulicy Ann Schwimmbad. Barman dobrze znał Cadbury'ego, ale tego wieczoru jeszcze go nie było. Powiedział Millerowi, że jeśli senior brytyjskich korespondentów w Bonn nie zajrzy tu wieczorem, to na pewno wpadnie na drinka przed lunchem następnego dnia.
Miller wynajął pokój w hotelu Dreesen" na tej samej ulicy. Był to wielki budynek z przełomu wieku, niegdyś ulubiony hotel Adolfa Hitlera w Niemczech. Tu właśnie Hitler spotkał się po raz pierwszy z brytyjskim premierem Chamberlainem w 1938 roku. Dziennikarz zjadł kolację w Cercle Francais" i potem siedział jeszcze przez jakiś czas nad filiżanką kawy w nadziei, że Cadbury się pojawi. Kiedy do jedenastej w nocy Anglik nie przyszedł, Miller wrócił do hotelu i położył się spać.
Cadbury wkroczył do Cercle Francais" kilka minut przed dwunastą w południe następnego dnia, pozdrowił paru znajomych i zasiadł na swoim ulubionym stołku przy barze. Zdążył pociągnąć łyk Ricarda, gdy Miller wstał od stolika i podszedł do niego.
 Pan Cadbury?
Anglik odwrócił się i spojrzał na Millera. Cadbury miał gładko zaczesane siwe włosy i twarz, która niewątpliwie była kiedyś bardzo przystojna. Czerstwą skórę na policzkach pokrywała drobna siateczka delikatnych żyłek. Spod krzaczastych siwych brwi badawczo spoglądały na Millera jasnoniebieskie oczy.
 Tak, to ja.
 Nazywam się Miller. Peter Miller. Jestem dziennikarzem z Hamburga. Czy mógłbym z panem zamienić kilka słów? Anthony Cadbury wskazał na stołek obok siebie.
 Chyba lepiej będzie rozmawiać po niemiecku, co?  zaproponował przechodząc od razu na ten język. Miller odetchnął z ulgą. Anglik uśmiechnął się.  W czym mogę panu pomóc?
Pod przenikliwym spojrzeniem mężczyzny Miller przygarbił się. Opowiedział Cadbury'emu całą historię poczynając od śmierci Taubera. Znalazł w londyńczyku wdzięcznego słuchacza. Nie przerwał Millerowi ani razu. Gdy Niemiec skończył, Cadbury skinął na barmana, by nalał mu jeszcze Ricarda i przyniósł następne piwo dla Millera.
 Spatenbrau, jeśli się nie mylę?  spytał Millera. Niemiec skinął głową i dolał sobie świeżego piwa do  piany w szklance.
 Na zdrowie  wzniósł toast Cadbury.  Ma pan niezły orzech do zgryzienia. Muszę przyznać, że podziwiam pańską odwagę.
 Odwagę?
 W obecnej sytuacji to chyba niezbyt popularny temat wśród pańskich rodaków  wyjaśnił Cadbury.  I pewnie wkrótce pan się o tym przekona.
 Już się zdążyłem zorientować.
 Hmm. Tak też myślałem  powiedział Anglik uśmiechając się.  A co by pan powiedział na malutki obiadek? Moja żona wyjechała na cały dzień.
Podczas lunchu Miller spytał Cadbury'ego, czy był w Niemczech po zakończeniu wojny.
 Tak. Pracowałem tu jako korespondent wojenny. Tyle że byłem znacznie młodszy, mniej więcej w pańskim wieku. Do Niemiec dotarłem z armią Montgomery'ego. Oczywiście, nie byłem w Bonn. Wówczas nikt o tym mieście jeszcze nie słyszał. Kwatera główna mieściła się w Liineburgu. Nie wróciłem od razu do kraju. Pisałem relacje z zakończenia działań wojennych, podpisania kapitulacji i tak dalej. A potem moja gazeta poprosiła mnie, żebym tu został.
 Czy pisywał pan także korespondencje z procesów zbrodniarzy wojennych w poszczególnych strefach?
Cadbury włożył do ust dużą porcję befsztyka i przeżuwając skinął głową.
 Tak. Ze wszystkich, które odbywały się w strefie brytyjskiej. Na proces w Norymberdze przyjechał specjalny korespondent. Było to już oczywiście w strefie amerykańskiej. U nas natomiast czołowymi zbrodniarzami byli Josef Kramer i Irma Grese. Słyszał pan o nich?
 Nie, nigdy.
 Mówiono o nich Potwory z Belsen". W rzeczywistości to ja ten przydomek wymyśliłem. I się przyjął. A może o samym Belsen pan słyszał?
 Coś niecoś  odparł Miller.  Mojemu pokoleniu nie mówiono zbyt wiele o tych sprawach. Nikt nie chciał nam opowiadać. Cadbury przyjrzał się mu przenikliwie spod krzaczastych brwi.
 A teraz chcielibyście się dowiedzieć?
 Prędzej czy później i tak będziemy musieli. Chciałbym o coś zapytać. Czy pan nienawidzi Niemców?
Nie przerywając jedzenia Cadbury przez dłuższą chwilę zastanawiał się poważnie nad pytaniem.
 Zaraz po wyzwoleniu Belsen wybrał się tam tłum brytyjskich korespondentów wojennych, by wszystko obejrzeć. Nigdy nic w moim życiu nie wywołało we mnie takiej odrazy, a przecież w czasie wojny człowiek bywa świadkiem różnych okropieństw. Belsen przeszło wszelkie moje wyobrażenia. Tak, myślę teraz, że wtedy czułem do nich nienawiść.
 A dzisiaj?
 Nie, już nie. Spójrzmy prawdzie w oczy. W 1948 roku ożeniłem się z Niemką. I nadal tu mieszkam. A nie mógłbym, gdybym miał do nich taki sam stosunek jak w 1945 roku. Już dawno temu wróciłbym do Anglii.
 A co wpłynęło na tę zmianę?
 Czas. Upływ czasu. I to, że zdałem sobie sprawę, iż nie wszyscy Niemcy są Josefami Kramerami. Czy też  jak on się nazywał? Roschmann?  Roschmannami. Proszę jednak pamiętać, że nadal nie mogę wyzbyć się skrytej nieufności wobec Niemców z mojego pokolenia.
 A wobec mojego?  Miller obracał kieliszek od wina wpatrzony w światło załamujące się w czerwonym płynie.
 Jesteście lepsi. Po prostu musicie być lepsi.
 Czy pomoże mi pan w sprawie Roschmanna? Tylko pan mi już został.
 Jeśli będę w stanie. A czego chciałby się pan dowiedzieć?
 Może pan sobie przypomina, czy Roschmann kiedykolwiek stanął przed sądem w strefie brytyjskiej?
 Nie  Cadbury pokręcił głową.  Poza tym, wspomniał pan, że jest on z pochodzenia Austriakiem. W tym czasie Austria również znajdowała się pod okupacją czterech mocarstw. Jestem jednak pewien, że w strefie brytyjskiej nie było procesu przeciwko Roschmannowi. Inaczej zapamiętałbym to nazwisko.
 W takim razie, po co władze brytyjskie prosiły Amerykanów o fotokopie dokumentów dotyczących przebiegu jego służby? Cadbury zastanawiał się przez chwilę.
 W jakiś sposób Roschmann musiał zwrócić na siebie uwagę Anglików. Wówczas nikt jeszcze nie wiedział nic na temat Rygi. Pod koniec lat czterdziestych hermetyczność Rosjan osiągnęła szczyty. Nie przekazywali nam ze wschodu absolutnie żadnych informacji. A tam właśnie miała miejsce zdecydowana większość najpotworniejszych zbrodni ludobójstwa. Sytuacja wyglądała więc wręcz paradoksalnie  około osiemdziesięciu procent zbrodni przeciwko ludzkości zostało popełnionych na wschód od tego, co dzisiaj określa się mianem żelaznej kurtyny, a dziewięćdziesiąt procent tych, którzy byli za nie odpowiedzialni, przebywało w trzech strefach zachodnich. Setki winowajców prześlizgnęło się nam dosłownie przez palce tylko dlatego, że nie mieliśmy pojęcia, co wyrabiali tysiąc mil na wschód. A wracając do Roschmanna, to skoro w 1947 roku prowadzono w jego sprawie dochodzenie, musiał pewnie jakoś zwrócić na siebie naszą uwagę.
 Tak też myślałem  zauważył Miller.  Gdzie zatem należałoby zacząć poszukiwania? W archiwach brytyjskich?
Możemy na początek zajrzeć do mojej kartoteki. Mam ją u siebie w domu. Chodźmy, to niedaleko stąd.
Szczęśliwie się złożyło, że Cadbury był człowiekiem skrupulatnym i przechowywał kopie wszystkich depesz, jakie wysłał od zakończenia wojny. W jego gabinecie wzdłuż dwóch ścian stały rzędy pudeł z dokumentami. Oprócz tego w rogu znajdowały się dwie szare szafki z kartotekami.
Zrobiłem sobie biuro z domu wyjaśnił Millerowi, kiedy weszli do gabinetu.  Mam własny system katalogowania i praktycznie tylko ja się w nim orientuję. Wyjaśnię panu, o co chodzi.  Wskazał na szafki w rogu.  W jednej mieszczą się teczki poszczególnych osób ułożone w porządku alfabetycznym. Druga dotyczy tematów, uporządkowanych alfabetycznie według działów. Zacznijmy od pierwszej części. Spróbujmy pod Roschmann".
Poszukiwania nie trwały zbyt długo. Cadbury nie znalazł żadnej teczki z nazwiskiem Roschmann.
 W porządku. Sprawdźmy teraz działy tematyczne. W rachubę wchodzą tylko cztery. Jeden dotyczy hitlerowców, drugi SS. Jest jeszcze większy dział zatytułowany Wymiar sprawiedliwości", który z kolei dzieli się na kilka mniejszych działów. W jednym z nich są wycinki prasowe na temat procesów. Ale w większości przypadków są to procesy kryminalne, które miały miejsce w Niemczech zachodnich po 1949 roku. Ostatni dział, który może okazać się pomocny, dotyczy zbrodni wojennych. Od niego więc zacznijmy.
Cadbury czytał szybciej od Millera, ale i tak przedzieranie się przez setki wycinków we wszystkich czterech kartotekach zajęło im cały dzień. W końcu Anglik wstał, z westchnieniem zamknął teczkę z materiałami na temat zbrodni wojennych i odstawił ją na miejsce.
 Przykro mi, ale jestem dziś umówiony na kolację  powiedział.  Jeszcze tylko tu można by poszukać.  Wskazał na pudła z dokumentami leżące na półkach wzdłuż ścian.
Miller zamknął teczkę, którą właśnie przeglądał.
 A co w nich jest?
 Górny rząd to moje korespondencje do gazety z ostatnich dziewiętnastu lat. Poniżej wycinki z wiadomościami i artykułami na temat Niemiec i Austrii z tego samego okresu. Oczywiście, wiele materiałów z pierwszej półki powtarza się na drugiej. To moje teksty, które zostały wydrukowane. Ale na drugiej półce są też inne, nie tylko moje artykuły. W końcu nie byłem jedynym korespondentem. A niektóre teksty nie zostały w ogóle opublikowane. Na każdy rok przypada jakieś sześć pudeł. Niełatwo będzie się przez to wszystko przekopać. Na szczęście jutro jest niedziela i możemy na to poświęcić cały dzień, oczywiście jeśli ma pan ochotę.
To miło z pana strony, że zadaje pan sobie aż tyle trudu.
Cadbury wzruszył ramionami.
 I tak nie miałem nic lepszego do roboty w ten weekend. A poza tym weekendy w Bonn pod koniec grudnia nie należą do przyjemnych. Żona wraca dopiero jutro wieczorem. Umówmy się więc około jedenastej trzydzieści na drinka w Cercle Francais".

A poza
Dopiero późnym popołudniem znaleźli to, czego szukali. Anthony Cadbury właśnie kończył przeglądać zawartość pudła z własnymi depeszami opatrzonego etykietką listopadgrudzień 1947", kiedy nagle wykrzyknął:  Eureka!  Odciągnął sprężynę klamerki i wysunął zapisaną na maszynie pojedynczą kartkę, od dawna już spłowiałą, z datą 23 grudnia 1947 roku.
 Nic dziwnego, że tego nie wydrukowano  wyjaśnił.  Kto by chciał czytać przed Gwiazdką o jakimś tam ujętym SS-manie. A ponadto, ze względu na występujące wówczas braki papieru, wydanie wigilijne musiało być cienkie.
Położył kartkę na biurku i podświetlił ją lampą Anglepoise'a. Miller pochylił się, by przeczytać tekst.
Brytyjskie Władze Wojskowe, Hanower, 23 grudnia.  Jak zakomunikował dzisiaj rzecznik prasowy BWW, w Grazu, Austria, został zatrzymany przez brytyjską żandarmerię były kapitan osławionej SS. Do czasu zakończenia dochodzenia będzie on przebywał w areszcie.
Eduard Roschmann, bo o nim mowa, rozpoznany został na ulicach austriackiego miasta przez byłego więźnia obozu koncentracyjnego na Łotwie, który twierdzi, że ów człowiek był komendantem tego obozu. Roschmann został rozpoznany obok swego domu, dokąd  w ślad za nim  poszedł były więzień, a następnie aresztowany przez brytyjską Służbę Bezpieczeństwa w Grazu.
Jak wspomniał rzecznik, o dalsze informacje dotyczące obozu koncentracyjnego w Rydze na Łotwie zwrócono się do władz strefy radzieckiej w Poczdamie. Poszukuje się również kolejnych świadków. Tymczasem zatrzymany mężczyzna został jednoznacznie zidentyfikowany jako Eduard Roschmann na podstawie jego własnego dossier w kartotece SS przechowywanej przez władze amerykańskie w Berlinie. Korespondencja własna  Cadbury.
Miller przeczytał tę krótką wiadomość cztery czy pięć razy.
 Och, Boże      szepnął.      Mamy go.
 Chyba warto to oblać.
Werwolf telefonując do Memmersa w piątek rano nie pomyślał o tym, że za czterdzieści osiem godzin będzie niedziela. Mimo to usiłował się dodzwonić do niego do biura w niedzielę, w tym samym czasie, kiedy dwaj dziennikarze dokonali swego odkrycia w Bad Godesberg. Nikt jednak nie odpowiadał.
Memmers przyszedł do biura punktualnie o dziewiątej następnego ranka. Werwolf zadzwonił pół godziny później.
 Cieszę się, że pan dzwoni, Kamer ad  odparł detektyw. Wróciłem z Hamburga późno w nocy.
 Dowiedział się pan czegoś?
 Oczywiście. Mam podyktować?
 Proszę  odpowiedział głos z drugiej strony. Memmers odchrząknął i zaczął czytać swoje notatki.
 Właścicielem samochodu jest niejaki Miller, dziennikarz pisujący dorywczo. Ma dwadzieścia dziewięć lat, prawie metr osiemdziesiąt wzrostu, włosy ciemne, oczy piwne. Jego owdowiała matka mieszka w Osdorf, w pobliżu Hamburga. On sam wynajmuje mieszkanie niedaleko placu Steindamm w centrum Hamburga. Memmers podyktował adres Millera i numer jego telefonu. Mieszka tam z dziewczyną, striptizerką z kabaretu, panną Sigrid Rahn. Miller pracuje głównie dla pism ilustrowanych. I najwyraźniej jest niezły w swej branży. Bawi go rozgryzanie różnych afer. Tak jak pan mówił lubi niuchać.
 Dowiedział się pan może, kto zlecił mu tę sprawę?
 To bardzo dziwne, ale najwyraźniej nikt nie ma pojęcia, czym on się teraz zajmuje. Ani dla kogo pracuje. Próbowałem się tego dowiedzieć od dziewczyny udając, że jestem z redakcji dużego tygodnika. Oczywiście przez telefon, sam pan rozumie. Odpowiedziała, że nie wie, gdzie jest Miller, ale spodziewa się, że on zadzwoni dzisiaj po południu przed jej wyjściem do pracy.
 Coś jeszcze?
 Jeszcze samochód. Rzuca się w oczy. Jeździ czarnym sportowym jaguarem, model brytyjski, z żółtymi paskami po bokach. Dwumiejs-cowy kabriolet z nie rozsuwanym dachem, typ XK l SOS. Dowiedziałem się tego w jego warsztacie.
Werwolf zastanawiał się nad tym, co usłyszał.
 Chciałbym wiedzieć, gdzie jest teraz  powiedział w końcu.
 W Hamburgu go nie ma       odparł Memmers pospiesznie. Wyjechał w piątek zaraz po lunchu, mniej więcej w tym samym czasie, kiedy ja dojeżdżałem do miasta. Boże Narodzenie spędził w domu. Ale przedtem także gdzieś wyjeżdżał.
 To wiem.
 Postaram się dowiedzieć, na jaki temat teraz pisze  zaofiarował się Memmers.  Nie wypytywałem się zbyt szczegółowo, żeby, tak jak pan sobie życzył, facet się nie zorientował, że ktoś się nim interesuje.
 Wiem, nad czym ten Miller pracuje. Chce zdemaskować jednego z naszych towarzyszy broni.  Werwolf zastanowił się przez chwilę.  Czy mógłby się pan dowiedzieć, gdzie on teraz przebywa?
 Myślę, że tak. Mogę zadzwonić do dziewczyny dziś po południu udając, że jestem z redakcji dużego tygodnika i pilnie potrzebuję skontaktować się z Millerem. Sądząc po rozmowie przez telefon, jest chyba dość naiwna.
 Proszę tak zrobić  polecił Werwolf.  Zadzwonię dzisiaj o czwartej po południu.
W poniedziałek rano Cadbury udał się do Bonn na konferencję prasową jakiegoś ministra. O wpół do jedenastej zadzwonił do Millera do hotelu Dreesen".
 Cieszę się, że jeszcze pana złapałem  powiedział.  Mam pewien pomysł. Może coś z tego wyjdzie. Proszę czekać na mnie około czwartej w Cercle Francais".
Tuż przed lunchem Miller zatelefonował do Sigi i powiadomił ją, że zatrzymał się w hotelu Dreesen".
Kiedy obaj mężczyźni spotkali się w Cercle Francais", Cadbury zamówił herbatę.
 Podczas tej idiotycznej konferencji dzisiaj rano przyszedł mi do głowy pewien pomysł. Skoro Roschmann został ujęty i rozpoznany jako poszukiwany zbrodniarz wojenny, przygotowaniem jego rozprawy musieli zajmować się wówczas prawnicy brytyjscy w naszej strefie Niemiec. W tym czasie wszystkie dokumenty były kopiowane i Anglicy, Francuzi oraz Amerykanie przekazywali je sobie nawzajem, tak w Niemczech, jak i w Austrii. Czy słyszał pan może o lordzie Russellu z Liverpoolu?
 Nie, nigdy.
 Podczas okupacji Niemiec był doradcą prawnym brytyjskiego
gubernatora wojskowego. Później napisał książkę Pod biczem swastyki. Łatwo można się domyślić, o czym ona traktuje. Nie zdobył sobie tym specjalnej popularności w Niemczech, ale książka jest dość wierna prawdzie w kwestii zbrodni ludobójstwa.
 Czy jest prawnikiem?  zapytał Miller.
 Był. I to znakomitym. Teraz przeszedł już na emeryturę, mieszka w Wimbledonie. Nie jestem pewien, czy mnie pamięta, ale mógłbym dać panu list polecający.
 Czyżby mógł pamiętać aż tak odległe czasy?
 Z powodzeniem. Nie jest już taki młody, ale dawniej mówiło się o nim, że ma pamięć jak komputer. Gdyby przypadkiem zwrócono się kiedyś do niego o przygotowanie aktu oskarżenia przeciw Rosch-mannowi, pamiętałby każdy szczegół. Jestem tego pewien.
Miller skinął głową i wypił łyk herbaty.
 Dobrze. Polecę do Londynu, żeby z nim porozmawiać. Cadbury sięgnął do kieszeni i wyciągnął kopertę.
 Mam już gotowy list.  Wręczył Millerowi list polecający i wstał.  Życzę powodzenia.
Kiedy Werwolf zadzwonił po godzinie, Memmers miał już dla niego informację, na której mu zależało.
 Telefonował do swojej dziewczyny. Zatrzymał się w hotelu ..Dreesen" w Bad Godesberg.
Werwolf rozłączył się i przekartkował notes z adresami. Znalazł  w końcu nazwisko, którego szukał, podniósł słuchawkę i nakręci! kierunkowy do Bonn Bad Godesberg.
Miller wrócił do hotelu, by telefonicznie zarezerwować sobie hilei na samolot z Kolonii do Londynu na następny dzień, 31  grudnia Kiedy podszedł do recepcji, dziewczyna za kontuarem uśmiechnęła się do niego promiennie, po czym wskazała na stoliki w wykuszu z oknami wychodzącymi na Ren.
 Jakiś pan czeka na pana, Herr Miller.
Dziennikarz spojrzał w stronę pokrytych tapicerką krzeseł ustawionych wokół kilku stolików. Przy jednym siedział starszy mężczyzna w zimowym płaszczu, trzymając filcowy kapelusz i zwinięty parasol.

Miller podszedł do stolika zaintrygowany, że ktoś mógł znać miejsce jego pobytu.
 Pan chciał się ze mną widzieć.
Mężczyzna poderwał się na nogi.  Herr Miller?
 Tak.
 Herr Peter Miller?
 Tak.
Mężczyzna szybkim ruchem skłonił lekko głowę, tak jak to robią Niemcy starej daty.
 Nazywam się Schmidt. Doktor Schmidt.
 Czym mogę panu służyć?
Doktor Schmidt uśmiechnął się krzywo i spojrzał przez okno na przewalające się czarną ponurą masą wody Renu pod bajecznymi światłami opustoszałego tarasu.
 Słyszałem, że jest pan dziennikarzem współpracującym z różnymi czasopismami. I to bardzo dobrym dziennikarzem. Nie mylę się, prawda?  Uśmiechnął się szeroko.  Cieszy się pan reputacją bardzo wytrwałego i sumiennego reportera.
Miller czekał w milczeniu, aż nieznajomy przejdzie do sedna sprawy.
 Moich przyjaciół doszły słuchy, że aktualnie zbiera pan materiały na temat wydarzeń, które miały miejsce, jak by to powiedzieć, dawno temu. Bardzo dawno temu.
Miller cały zesztywniał. Jego umysł pracował intensywnie usiłując dociec, kim mogą być ci przyjaciele" i kto im o tym powiedział. Po chwili uświadomił sobie, że o Roschmanna wypytywał dosłownie wszędzie.
 Powiedzmy, że na temat Eduarda Roschmanna. I co z tego?  zapytał zaczepnie.
 No właśnie. Po prostu pomyślałem sobie, że może mógłbym w czymś panu pomóc.  Mężczyzna odwrócił wzrok od rzeki i z życzliwością wpatrywał się w Millera.  Kapitan Roschmann nie żyje.
 Naprawdę? Nic o tym nie wiedziałem.
Na twarzy doktora Schmidta pojawił się wyraz zadowolenia.
 Oczywiście. No bo skąd mógłby pan o tym wiedzieć? Niemniej to prawda. Marnuje pan zatem tylko czas. Miller miał zawiedzioną minę.
 A czy może mi pan powiedzieć, kiedy umarł?
 
 To nie odkrył pan okoliczności jego śmierci?
 Nie. Ostatni ślad, na jaki natrafiłem, urywa się pod koniec kwietnia 1945 roku. Wtedy jeszcze żył.
 Ach, tak, oczywiście.  Doktor Schmidt wydawał się szczęśliwy mogąc wyświadczyć Millerowi grzeczność.  Został zabity wkrótce potem. Wrócił do swojej ojczystej Austrii i na początku 1945 roku zginął w walce z Amerykanami. Jego ciało zostało zidentyfikowane przez wiele osób, które go znały.
 A więc musiał to być nadzwyczajny człowiek  zauważył Miller.
 Niektórzy tak uważali.  Doktor Schmidt skinął głową na potwierdzenie.  Tak, w istocie niektórzy z nas byli tego zdania.
 Ponieważ  kontynuował dziennikarz, jak gdyby mężczyzna mu nie przerwał  po Jezusie Chrystusie był pierwszym człowiekiem, który zmartwychwstał. 20 grudnia 1947 roku bowiem Brytyjczycy ujęli  go żywego w Grazu w Austrii.
W oczach Schmidta odbijał się blask śniegu leżącego na balustradzie za oknem.
 Głupiec z pana, Miller. Naprawdę głupiec. Pozwoli pan jednak, że dam mu jedną radę, radę, jakiej starszy człowiek może udzielić młodszemu. Proszę dać sobie z tym spokój.
Miller wpatrywał się w mężczyznę.
 Chyba jednak powinienem panu podziękować  powiedział nie okazując najmniejszej wdzięczności.
 Jeśli pójdzie pan za moją radą, to tak.
 Po raz drugi źle mnie pan zrozumiał. Roschmanna widziano również w połowie października tego roku w Hamburgu. Nikt nie mógł tego wówczas potwierdzić. Ale teraz mam już pewność. Dzięki panu.
 Jeszcze raz powtarzam: będzie pan cholernym głupcem, jeśli nie przestanie pan węszyć wokół tych spraw.  Oczy mężczyzny były zimne jak zawsze, ale teraz dało się w nich zauważyć jakiś błysk niepokoju. Był taki okres, kiedy inni ludzie zawsze słuchali jego rozkazów i jeszcze nie zdążył się przyzwyczaić, że może być inaczej.
Miller poczuł, jak ogarnia go złość, fala gniewu, która za chwilę wypłynie mu na twarz.
 Robi mi się niedobrze na pański widok, Herr Doktor  rzekł do starszego mężczyzny.  Na widok pana i całej tej śmierdzącej bandy. Ma pan godną szacunku twarz, ale kryje się pod nią łajno, które kala oblicze mego kraju. A co się tyczy Roschmanna, to zamierzam tak długo o niego wypytywać, aż go wytropię.
Odwrócił się chcąc odejść, ale mężczyzna złapał go za ramię. Wpatrywali się teraz w siebie z bliska.
 Nie jest pan Żydem, Miller. Jest pan Aryjczykiem. Jednym z nas. Na Boga, co myśmy takiego panu zrobili? Miller uwolnił ramię.
 Jeśli jeszcze pan tego nie wie, Herr Doktor, to i tak nigdy pan nie zrozumie.
 Ach, wy młodzi. Wszyscy jesteście tacy sami. Dlaczego nigdy nie wykonujecie poleceń?
 Ponieważ tacy właśnie jesteśmy. A przynajmniej ja taki jestem. Mężczyzna wpatrywał się w dziennikarza zwężonymi oczyma.
 Nie jest pan głupi, Miller. Ale postępuje pan jak głupiec. Jakby był pan jedną z tych śmiesznych istot, które kierują się sumieniem. Ale zaczynam w to wątpić. Zachowuje się pan tak, jakby za tym wszystkim kryło się coś osobistego.
Miller odwrócił się, żeby odejść.
 Bo być może się kryje  odparł i ruszył przez hali.



Rozdział 8
Miller bez trudu odnalazł dom stojący przy jednej z bocznych uliczek Wimbledonu, spokojnej willowej dzielnicy Londynu. Drzwi otworzył mu osobiście lord Russell, mężczyzna grubo po sześćdziesiątce, w wełnianej kamizelce i krawacie. Dziennikarz przedstawił się.
 Wczoraj w Bonn byłem na lunchu z panem Anthonym Cadbu-ry  wyjaśnił lordowi.  To on podał mi pańskie nazwisko i wręczył list polecający. Mam nadzieję, że znajdzie pan dla mnie chwilkę czasu.
Lord Russell przypatrywał mu się zakłopotany.
 Cadbury? Anthony Cadbury? Nie wydaje mi się, bym sobie przypominał...
 To brytyjski korespondent  podpowiedział Miller.  Był w Niemczech tuż po wojnie. Relacjonował przebieg procesów zbrodniarzy wojennych, Josefa Kramera i jego kompanów z Belsen. Z pewnością wie pan, o co chodzi.
 Tak, oczywiście. Cadbury? Owszem, przypominam sobie. To ten dziennikarz. Lata całe go nie widziałem. No, ale nie stójmy w progu. Jest zimno, a ja już nie jestem tak młody jak pan. Proszę do środka.
Nie czekając na odpowiedź odwrócił się i wszedł do hallu. Miller podążył za nim zamykając drzwi przed powiewami chłodnego wiatru w ostatni dzień 1963 roku. Lord Russell gestem wskazał mu wieszak i Miller zdjąwszy płaszcz ruszył za gospodarzem do środka. Na kominku w salonie wesoło buzował ogień.
Miller wręczył mu list od Cadbury'ego. Lord Russell szybko go przeczytał i spojrzał na dziennikarza.
 Hmm. Mam panu pomóc w wytropieniu nazisty? I po to pan tu przyjechał?  Patrzył na Millera spod oka.  Proszę, niech pan siada. Nie musimy przecież stać  zaproponował, zanim gość z Niemiec zdążył odpowiedzieć na jego pytanie.
Zasiedli po obu stronach kominka w fotelach z obiciem w kwiaty.
 Jak to się stało, że młody niemiecki dziennikarz ściga hitlerowców?  zapytał bez ogródek lord Russell. Millera zbiła z tropu ta jego szorstka bezpośredniość.
 Może wyjaśnię wszystko od początku.
 Tak będzie najlepiej  odparł lord pochylając się do przodu, by wytrząsnąć do kominka nie dopalony tytoń z fajki. Podczas gdy Miller opowiadał, nabił ponownie fajkę, zapalił i pykał z zadowoleniem.
 Mam nadzieję, że zrozumiał pan moją angielszczyznę  powiedział dziennikarz, nie doczekawszy się najmniejszej reakcji emerytowanego prokuratora na swoją opowieść.
 Och, tak. Mówi pan lepiej po angielsku, niż ja po niemiecku. Język się zapomina.  Lord Russell jakby otrząsnął się z zadumy.
 Sprawa Roschmanna...  zaczął Miller.
 To bardzo interesujące. I chce pan spróbować go wytropić? Dlaczego?
Ostatnie pytanie zabrzmiało niemal agresywnie. Dziennikarz czuł na sobie przenikliwy wzrok starca.
 Mam swoje powody  odparł chłodno.  Uważam, że tego człowieka należy odnaleźć i postawić przed sądem.
 Hmm. Przecież wszyscy tak samo uważamy. Pytanie tylko, czy kiedykolwiek do tego dojdzie?
 Jeśli uda mi się go wytropić, to stanie przed sądem  odpowiedział Miller bez zastanowienia.  Ma pan na to moje słowo.
Angielski lord zdawał się nieporuszony. Z fajki, którą pykał, wydobywały się idealnie równe, maleńkie dymne sygnały wznoszące się do sufitu. Milczenie się przedłużało.
 Problem w tym, czy pan go pamięta, milordzie?
 Czy go pamiętam?  Lord Russell jakby się wzdrygnął.  O tak, pamiętam go. A przynajmniej nie jest mi obce jego nazwisko. Chciałbym tylko dopasować do niego odpowiednią twarz. Z biegiem lat pamięć staje się zawodna. Wtedy było ich tak wielu.
Pańska żandarmeria zatrzymała go 20 grudnia 1947 roku w Grazu  podpowiedział Miller.
Z kieszeni na piersi wyjął dwie fotokopie zdjęcia Roschmanna i podał je gospodarzowi. Lord Russell przyjrzał się obu fotografiom, jednej zrobionej z profilu, drugiej en face, i zamyślony zaczął się przechadzać.
 Tak  odparł w końcu.  Pamiętam go. Teraz sobie przypominam. Jego akta Służba Bezpieczeństwa w Grazu przesłała do Hanoweru kilka dni później. To stamtąd, czyli z naszego biura w Hanowerze, Cadbury mógł otrzymać tę informację.
Zamilkł i obrócił się w stronę Millera.
 Powiada pan, że ten pański Tauber widział Roschmanna po raz ostatni 3 kwietnia 1945 roku w samochodzie, kiedy tamten wraz z innymi jechał do Magdeburga, na zachód?
 Tak przynajmniej napisał w swoim dzienniku.
 Hmm. Minęło dwa i pół roku, zanim myśmy go dostali w swoje ręce. A wie pan, gdzie on był w tym czasie?
 Nie mam pojęcia.
 W brytyjskim obozie dla jeńców wojennych. Miał cholerny tupet. Zgoda, młody człowieku. Postaram się panu jak najwięcej pomóc.
Samochód wiozący Eduarda Roschmanna i jego kompanów z SS skręcił zaraz za Magdeburgiem na południe w stronę Bawarii i Austrii. Pod koniec kwietnia SS-mani dotarli aż do Monachium i tam się rozdzielili; Roschmann, teraz już w mundurze kaprala, miał papiery na swoje nazwisko, choć wynikało z nich, że jest żołnierzem Wehr-machtu.
Na południe od Monachium przez terytorium Bawarii przetaczały się kolumny armii amerykańskiej. Amerykanów niewiele obchodziła ludność cywilna, która dopiero później stała się nie lada problemem dla administracji, bardziej natomiast niepokoiły ich pogłoski, że nazistowscy bonzowie zamierzają zabarykadować się w górskiej twierdzy w Alpach Bawarskich, w pobliżu rezydencji Hitlera w Berch-tesgaden i walczyć tam do ostatka. Kiedy kolumny Pattona przewalały się przez Bawarię, mało kto zwracał uwagę na setki nie uzbrojonych, szwendających się niemieckich żołnierzy.
Maszerując nocą przez wiejskie okolice, za dnia ukrywając się w leśniczówkach i stodołach, Roschmann przekroczył w końcu granicę austriacką, która od czasu Anschlussu w 1938 roku praktycznie nie istniała, i skierował się na południe do Grazu, swego rodzinnego miasta. Znał tam ludzi, na których pomoc mógł liczyć.
Okrążył Wiedeń i był już bardzo blisko celu, kiedy 6 maja natknął się na brytyjski patrol. Zupełnie bez potrzeby zaczął uciekać. Gdy zanurkował w przydrożnych zaroślach, przecięła je seria pocisków, z których jeden przeszył mu pierś na wylot uszkadzając płuco. Po krótkich poszukiwaniach w ciemności żołnierze dali za wygraną, zostawiając rannego Roschmanna w zaroślach. Stąd przeczołgał się kilkaset metrów do jakiejś wiejskiej zagrody.
Ciągle nie tracąc przytomności, podał gospodarzowi nazwisko lekarza, którego znał w Grazu, i wieśniak, nie bacząc na późną porę i godzinę policyjną, popędził na rowerze do miasta, by go sprowadzić. Przez trzy miesiące Roschmannem opiekowali się przyjaciele, najpierw w domu gospodarza, a później w Grazu. Kiedy był już w stanie chodzić, od trzech miesięcy panował pokój  Austria znajdowała się wówczas pod okupacją czterech mocarstw. Graz leżał w sercu strefy brytyjskiej.
Wszystkich żołnierzy niemieckich zamykano na dwa lata w obozach jenieckich. Roschmann, uważając to za najbezpieczniejsze dla siebie rozwiązanie, zgłosił się sam. Dwa lata, od sierpnia 1945 do sierpnia 1947 roku, kiedy trwała nagonka na najbardziej poszukiwanych morderców z SS, Roschmann spędził wygodnie w obozie. Idąc do niewoli podał bowiem fałszywe nazwisko  nazwisko przyjaciela, żołnierza Wehrmachtu, który zginął w Afryce Północnej.
Po okolicy włóczyły się wówczas dziesiątki tysięcy niemieckich żołnierzy, którzy nie posiadali żadnych dokumentów, tak że alianci nie zakwestionowali nazwiska, które im podał. Nie mieli ani czasu, ani możliwości gruntownego przesłuchiwania kaprali Wehrmachtu. Latem 1947 roku Roschmann został zwolniony. Uznał, że może opuścić bezpieczne schronienie, jakie dawał mu obóz. Mylił się jednak.
Jeden z byłych więźniów, który przeżył Rygę, mieszkaniec Wiednia, poprzysiągł mu zemstę. Mężczyzna ten poszukiwał go w Grazu wyczekując chwili, kiedy Roschmann wróci do domu  do rodziców, których opuścił w 1939 roku, i żony Helli, którą poślubił w czasie urlopu w 1943 roku. Starzec krążył od domu rodziców do domu żony czekając na powrót SS-mana.
Po zwolnieniu z obozu Roschmann przez pewien czas pracował jako robotnik rolny w pobliżu Grazu. Do domu wrócił 20 grudnia 1947 roku, by spędzić z rodziną Boże Narodzenie. Tymczasem starzec już na niego czekał. Ukryty za filarem obserwował, jak wysoka, wychudzona postać o jasnych włosach i zimnych niebieskich oczach zbliża się do domu żony, rozgląda wokół, puka do drzwi i wchodzi.
Godzinę później przed domem zjawili się dwaj muskularni sierżanci z brytyjskiej Służby Bezpieczeństwa, zaintrygowani i sceptyczni zarazem. Sprowadził ich tam były więzień obozu w Rydze. Po krótkim przeszukaniu domu znaleziono Roschmanna ukrytego pod łóżkiem. Gdyby usiłował nadrabiać tupetem twierdząc, że zaszła jakaś pomyłka, być może przekonałby sierżantów, że starzec się pomylił. Ale chowanie się pod łóżkiem automatycznie go zdradziło. Został zaprowadzony do majora Hardy'ego ze Służby Bezpieczeństwa, który natychmiast po przesłuchaniu zamknął go w areszcie prosząc jednocześnie Berlin o przysłanie amerykańskiego rejestru SS-manów.
Potwierdzenie przyszło w ciągu czterdziestu ośmiu godzin i bomba wybuchła. Mimo że nie dotarła jeszcze z Poczdamu odpowiedź od Rosjan, do których zwrócono się o ustalenie faktów na temat Rygi, Amerykanie wystąpili o przeniesienie Roschmanna do Monachium, by złożył zeznania w Dachau na procesie innych SS-manów, którzy w czasie wojny pełnili służbę w kompleksie obozów wokół Rygi. Anglicy wyrazili zgodę.
8 stycznia 1948 roku o szóstej rano Roschmann pod eskortą sierżanta Żandarmerii Jego Królewskiej Mości i drugiego ze Służby Bezpieczeństwa wsiadł w Grazu do pociągu do Salzburga i Monachium.
Lord Russell przestał przechadzać się po pokoju, podszedł do kominka i wytrząsnął popiół z fajki.
 I co potem?  Miller był zaintrygowany.
 Uciekł.
 Co zrobił? %
 Uciekł. W czasie podróży skarżył się, że z powodu więziennego jedzenia cierpi na biegunkę i wyskoczył z pędzącego pociągu przez okno w ubikacji. Zanim eskortującym go sierżantom udało się wyważyć drzwi, zniknął wśród śniegów. I tyle go widzieli. Zorganizowano oczywiście pościg, ale ślad po nim zaginął. Uciekł przez śnieżne zaspy, a potem nawiązał kontakt z jedną z organizacji udzielających pomocy
byłym nazistom.  Szesnaście miesięcy później, w maju  1949 roku, powstało wasze nowe państwo i wszystkie akta przekazaliśmy do Bonn. Miller skończył pisać i odłożył notatnik.
 Dokąd zatem mam się teraz udać? Lord Russell wydął policzki.
 Do kogoś od was. Ma pan życiorys Roschmanna, od chwili urodzenia do 8 stycznia 1948 roku. Reszta należy do władz niemieckich.
 A których konkretnie?  zapytał dziennikarz obawiając się, że odpowiedź na to pytanie już zna.
 Przypuszczam, że do hamburskiego oddziału urzędu Prokuratora Generalnego, ponieważ sprawa dotyczy Rygi.
 Już tam byłem.
 I niewiele to dało, co?
 W zasadzie nic.
 Nie jestem zaskoczony.  Lord Russell uśmiechnął się.  A próbował pan w Ludwigsburgu?
 Tak. Byli niezwykle uprzejmi, ale nie za bardzo mogli mi pomóc. Zasłaniali się przepisami.
 Więc wyczerpał pan wszystkie oficjalne możliwości. Jest tylko jeszcze jeden człowiek, który mógłby panu pomóc. Słyszał pan o Simonie Wiesenthalu?
 Wiesenthalu? Tak, co nieco. Nazwisko nie jest mi obce, ale nie wiem, z czym je powiązać.
 Mieszka w Wiedniu. To Żyd pochodzący z polskiej Galicji. Cztery lata spędził w obozach koncentracyjnych, było ich w sumie dwanaście. Resztę swego życia postanowił poświęcić na tropienie poszukiwanych zbrodniarzy wojennych. Nie stosuje żadnych brutalnych metod, po prostu zbiera informacje. Kiedy już jest przekonany, że znalazł któregoś z nich, ukrywającego się, choć nie zawsze, pod fałszywym nazwiskiem, informuje policję. Jeśli nie zareagują, wówczas organizuje konferencję prasową i rozprawia się z nimi. Nie muszę chyba mówić, że nie cieszy się specjalną sympatią w kręgach oficjalnych, tak w Niemczech, jak i w Austrii. Wiesenthal uważa, że władze nie dość energicznie rozliczają znanych hitlerowskich zbrodniarzy, nie mówiąc już o ściganiu tych, którzy się ukrywają. Jest znienawidzony przez byłych SS-manów, którzy kilkakrotnie usiłowali go zabić. Urzędasy wolałyby, żeby zostawił ich w spokoju, a zdaniem innych ludzi  na szczęście jest ich niemało  to wspaniały człowiek i oni właśnie pomagają mu, jak tylko mogą.

 Tak, teraz sobie przypominam. Czy to czasem nie on wytropił Adolfa Eichmanna?
Lord Russell skinął głową.
 Wyśledził go w Buenos Aires, gdzie Eichmann ukrywał się pod nazwiskiem Ricardo Klement. Stamtąd porwali go Izraelczycy. Wytropił również setki innych zbrodniarzy hitlerowskich. Jeśli można jeszcze dowiedzieć się czegokolwiek o Eduardzie Roschmannie, to on na pewno będzie to wiedział.
 Pan go zna?  zapytał Miller. Lord Russell skinął głową.
 Dam panu jednak list polecający. Mnóstwo ludzi go nagabuje. List na pewno panu pomoże.
Podszedł do biurka, na arkuszu papieru z nadrukiem napisał szybko kilka słów, włożył kartkę do koperty i zakleił.
 Życzę powodzenia. Trochę szczęścia z pewnością się panu przyda  powiedział odprowadzając Millera do drzwi.
Następnego ranka Miller poleciał liniami BEA z powrotem do Kolonii, wsiadł do samochodu i wyruszył do Wiednia przez Stuttgart, Monachium, Salzburg i Linz. Podróż zajęła mu dwa dni.
Noc spędził w Monachium. Jechał wolno pokrytymi śniegiem autostradami, często zwężającymi się do jednego pasa, gdy na pozostałych pług śnieżny czy piaskarka usiłowały uporać się z nieustannie sypiącym śniegiem. Następnego dnia wyjechał wcześnie rano i zdążyłby dotrzeć do Wiednia w porze lunchu, gdyby nie dodatkowy postój w Bad Tolz na południe od Monachium.
Na odcinku autostrady biegnącej przez gęsty sosnowy las zostały ustawione w krótkich odstępach znaki ograniczające prędkość, które wstrzymały cały ruch. Na skraju szosy stał zaparkowany wóz policyjny z migającym niebieskim światłem ostrzegawczym na dachu. Dwaj policjanci w białych płaszczach zatrzymywali samochody. Dla pojazdów jadących z przeciwnej strony, na północ, sytuacja przedstawiała się podobnie. Od autostrady, po obu jej bokach, odchodziły drogi wcinające się w sosnowy las. Przy każdym zjeździe stał żołnierz w zimowym mundurze, z pałką sygnalizacyjną w ręku, gotów dać sygnał komuś lub czemuś, co kryło się w lesie po drugiej stronie drogi.
Miller poczuł, jak wszystko się w nim gotuje ze złości.

 Co się tu dzieje? Dlaczego wstrzymujecie ruch?  zawołał przez opuszczoną szybę do jednego z policjantów.
Policjant podszedł powoli i uśmiechnął się.  Wojsko ma manewry  powiedział krótko.  Za chwilę przejedzie tędy kolumna czołgów.
Kwadrans później pojawił się pierwszy. Najpierw spośród sosen wyłoniła się długa lufa, niczym jakiś gruby zwierz węszący w powietrzu. Po chwili zza drzew wysunęło się płaskie opancerzone cielsko czołgu i z łoskotem potoczyło wzdłuż drogi.
Starszy sierżant Ulrich Frank uważał się za szczęśliwca. W wieku trzydziestu lat zaspokoił swoją życiową ambicję  został dowódcą czołgu. Pamięta nawet dzień, kiedy zrodziło się w nim to pragnienie. Było to w styczniu 1945 roku w Mannheim, gdy jako młody chłopak został zabrany do kina. Podczas kroniki filmowej przez ekran cały czas przetaczały się tygrysy Hasso von Manteuffla, które szły do ataku na Amerykanów i Anglików.
Z wielkim podziwem wpatrywał się w postaci dowódców w kombinezonach, stalowych hełmach i okularach, którzy wyglądali z wieżyczek. Dla Ulricha Franka, jedenastoletniego wówczas chłopaka, był to punkt zwrotny w życiu. Po wyjściu z kina poprzysiągł sobie, że będzie kiedyś dowodził czołgiem.
Musiało minąć dziewiętnaście lat, nim udało mu się zrealizować to marzenie. W trakcie tych zimowych manewrów w lasach wokół Bad Tolz starszy sierżant Ulrich Frank dowodził swym pierwszym czołgiem, amerykańskim pattonem M-48.
Były to ostatnie manewry, w których brały udział pattony. W obozie czekały bowiem na czołgistów rzędy nowiusieńkich, lśniących francuskich AMX-13, w które wyposażono ich jednostkę. W przyszłym tygodniu AMX-13, szybszy niż patton i o grubszym pancerzu, będzie do jego dyspozycji.
Spojrzał w dół na czarny krzyż nowej Armii Niemieckiej wymalowany na boku wieżyczki oraz umieszczony pod nim numer czołgu, i zrobiło mu się smutno. Chociaż dowodził swoim pattonem zaledwie pół roku, na zawsze pozostanie jego pierwszym czołgiem, jego beniaminkiem. Nazwał go Drachenfels, czyli Smocza Skała, od nazwy góry nad Renem, gdzie Marcin Luter tłumacząc Biblię na niemiecki ujrzał diabła i cisnął weń kałamarzem. Po zmianie wyposażenia jednostki jego patton, jak przypuszczał, pójdzie na złom.

Patton ze swoją załogą zatrzymał się na chwilę na skraju autostrady, po czym wspiął się na wzniesienie i zniknął w lesie.
Millerowi udało się dotrzeć do Wiednia późnym popołudniem tego samego dnia, czyli 3 stycznia. Nie tracąc czasu na szukanie hotelu, pojechał prosto do centrum i zapytał o drogę do placu Rudolfa.
Bez trudu odnalazł numer 7 i przebiegł wzrokiem listę lokatorów. Przy trzecim piętrze widniała kartka  CENTRUM DOKUMENTACJI. Wszedł na górę i zapukał do pomalowanych na kremowo, drewnianych drzwi. Nim rozległ się dźwięk odsuwanej zasuwy, ktoś przyjrzał mu się przez wizjer. W progu stała ładna blondynka.
 Słucham pana?
 Nazywam się Miller. Peter Miller. Chciałbym się zobaczyć z Herr Wiesenthalem. Mam list polecający.
Wyjął list i podał go dziewczynie. Spojrzała na gościa niepewnie, uśmiechnęła się lekko i poprosiła, by zaczekał.
Kilka minut później pojawiła się w końcu korytarza, do którego prowadziły drzwi wejściowe, i skinęła na niego.
 Proszę za mną.
Miller zamknął za sobą drzwi i poszedł za dziewczyną w głąb korytarza. Po chwili skręcili i znaleźli się na końcu mieszkania. Drzwi po prawej były 'otwarte. Kiedy Miller wszedł, jakiś mężczyzna wstał na powitanie.
 Proszę  powiedział Simon Wiesenthal.
Był to wyższy, niż się Miller spodziewał, mierzący ponad metr osiemdziesiąt, krzepki mężczyzna, ubrany w grubą tweedową marynarkę, nieco przygarbiony, jakby bez przerwy szukał jakichś papierów, które właśnie gdzieś zapodział. W ręku trzymał list od lorda Russella.
Biuro było małe, żeby nie powiedzieć ciasne. Całą jedną ścianę, od podłogi do sufitu, wypełniały półki zapchane książkami. Po przeciwnej stronie znajdowały się kaligrafowane dyplomy i okolicznościowe upominki od kilkunastu organizacji zrzeszających byłe ofiary SS. Przy ścianie w głębi pokoju znajdowała się długa sofa, również zawalona stosami książek. Na lewo od drzwi było niewielkie okno wychodzące na podwórko. Z dala od okna stało biurko, za którym zasiadł ponownie sam łowca nazistów z Wiednia i po raz drugi czytał list od lorda Russella. Miller zajął krzesło dla gości naprzeciwko.

 Mój przyjaciel, lord Russell, pisze, że usiłuje pan wytropić jednego ze zbrodniarzy SS  zaczął Wiesenthal bez żadnych wstępów.
 Tak, to prawda.
 Czy może mi pan zdradzić jego nazwisko?
 Roschmann. Kapitan Eduard Roschmann. Simon Wiesenthal uniósł brwi i aż lekko gwizdnął.
 Słyszał pan o nim?  spytał Miller.
 O Rzeźniku z Rygi? Mieści się w pierwszej pięćdziesiątce najbardziej poszukiwanych przeze mnie ludzi. Czy mogę się dowiedzieć, dlaczego właśnie nim się pan interesuje?
Miller zaczął wyjaśniać pokrótce.
 Może niech pan zacznie od początku  poradził Wiesenthal.  Co to za sprawa z tym dziennikiem?
Po rozmowach z prokuratorem z Ludwigsburga, Cadburym i lordem Russellem dziennikarzowi już po raz czwarty przyszło zrelacjonować całą historię. Za każdym razem odrobinę się wydłużała, z biegiem czasu bowiem życiorys Roschmanna wzbogacał się o nowe szczegóły. Zaczął więc od początku, dodając tym razem informacje, które uzyskał od lorda Russella.
 Teraz muszę wiedzieć  zapytał na zakończenie  co działo się z Roschmannem od momentu, kiedy wyskoczył z pociągu?
Simon Wiesenthal spoglądał z wysokości trzech pięter na wąskie podwórko, na które spadały płatki śniegu.
 Czy może ma pan ten dziennik przy sobie?  zapytał w końcu. Miller sięgnął do aktówki, wyciągnął kołonotatnik i położył na biurku. Wiesenthal spojrzał na dziennik z aprobatą.
 To fascynujące  rzekł. Potem popatrzył na Millera i uśmiechnął się.  W porządku. Wierzę panu.
 Czyżby miał pan jakieś wątpliwości?  zdziwił się Miller. Simon Wiesenthal przyglądał mu się badawczo.
 Zawsze ma się jakieś wątpliwości, Herr Miller. Pańska historia jest bardzo dziwna. Nadal nie rozumiem motywów, które panem kierują.
 Jestem dziennikarzem. A to dobry temat.  Miller wzruszył ramionami.
 Ale nigdy nie uda się go panu sprzedać. I chyba nie warto pakować w to własnych pieniędzy. Czy jest pan pewien, że nie kryją się za tym żadne osobiste powody?
Miller zignorował pytanie.
 Jest pan już drugą osobą, która coś takiego sugeruje. To samo mówił mi Herr Hoffmann z Komety. Niby dlaczego? Mam dopiero dwadzieścia dziewięć lat. A to wszystko działo się w czasach, kiedy byłem jeszcze bardzo młody.
 Wiem  Wiesenthal spojrzał na zegarek i wstał.  Jest już piąta i chciałbym pójść do domu. Lubię spędzać zimowe wieczory z żoną. Czy mógłby mi pan pożyczyć ten dziennik na weekend?
 Oczywiście.
 Dziękuję. Proszę przyjść w poniedziałek rano i wtedy powiem panu wszystko, co wiem o Roschmannie.
Miller przyszedł ponownie w poniedziałek o dziesiątej rano i zastał Simona Wiesenthala nad stertą listów. Kiedy niemiecki dziennikarz wszedł, mężczyzna podniósł wzrok i gestem zaprosił go, by usiadł. Przez chwilę panowało milczenie, podczas gdy łowca nazistów starannie rozcinał koperty, by wyciągnąć z nich zawartość.
 Zbieram znaczki  wyjaśnił.  Dlatego nie chcę niszczyć kopert.  Przez kilka minut pracował zawzięcie.  Przeczytałem ten dziennik wczoraj w nocy. To niesłychany dokument.
 Był pan zaskoczony?
 Zaskoczony? Owszem, ale nie treścią. Wszyscy przeszliśmy to samo piekło. Przynajmniej w przybliżeniu. Tauber jest taki dokładny. Byłby z niego doskonały świadek. Wszystko zauważył, nawet najdrobniejsze szczegóły. I jeszcze wtedy je zanotował. Byłoby to niesłychanie wiarygodne świadectwo dla niemieckich czy austriackich sądów. Ale niestety już nie żyje.
Miller zastanawiał się przez chwilę.
 Herr Wiesenthal  rzekł podnosząc wzrok na gospodarza.  O ile się nie mylę, jest pan pierwszym Żydem, który przeszedł przez to piekło i z którym dłużej na te tematy rozmawiam. Zaskoczyła mnie jedna rzecz, o której Tauber pisze w swoim dzienniku. Mianowicie, że nie istnieje nic takiego, jak wina zbiorowa. A nam, Niemcom, przez dwadzieścia lat wmawiano, że wszyscy jesteśmy winni. Czy pan w to
wierzy?
 Nie  odparł stanowczo łowca nazistów.  Tauber miał rację.

 Jak może pan tak mówić, skoro zamordowaliśmy czternaście milionów ludzi?
 Ponieważ pan osobiście nie brał w tym udziału. Nie zabił pan nikogo. Tragedia, jak pisze Tauber, polega na tym, że konkretni zbrodniarze nie stanęli przed sądem.
 A więc, kto tak naprawdę wymordował tych ludzi?  zapytał Miller.
Simon Wiesenthal przyjrzał mu się badawczo.
 Czy zna pan instytucje podległe SS, które były odpowiedzialne za śmierć tych milionów ludzi?
 Nie.
 Wyjaśnię to panu. Słyszał pan zapewne o Głównym Urzędzie Gospodarki i Administracji SS, który oskarżono o eksploatację ofiar przed śmiercią?
 Tak, coś na ten temat słyszałem.
 Jego zadania obejmowały poniekąd środkowy etap całej operacji  zaczai Herr Wiesenthal.  Pozostawała bowiem kwestia rozpoznania ofiar, wyłapania ich, przetransportowania, a po zakończeniu eksploatacji ekonomicznej również wymordowania. Ale tym zajmował się już RSHA, czyli Główny Urząd Bezpieczeństwa Rzeszy. W rzeczywistości to on wymordował te czternaście milionów ludzi. Dziwaczne w kontekście funkcji tego urzędu słowo Bezpieczeństwo" zawarte w jego nazwie wywodzi się z osobliwego pomysłu nazistów, że ofiary stanowią zagrożenie dla Rzeszy, która tym samym musi się przed nimi zabezpieczyć. Zadania RSHA obejmowały również ściganie, przesłuchiwanie oraz zamykanie w obozach koncentracyjnych także innych wrogów Rzeszy, jak komuniści, socjaldemokraci, liberałowie, wydawcy, dziennikarze i księża, którzy głosili niewygodne poglądy. To samo dotyczyło bojowników ruchu oporu w krajach okupowanych, a później także niemieckich oficerów, jak admirał Wilhelm Canaris, zamordowanych za rzekomo antyhitlerowskie przekonania.
RSHA dzielił się na sześć departamentów zwanych Amtami. Amt I zajmował się administracją i personelem. Amt II sprzętem i finansami. Amt III to budząca strach Służba Bezpieczeństwa i Policja Bezpieczeństwa. Na czele tej ostatniej stał Reinhardt Heydrich, który zginął w wyniku zamachu w Pradze w 1942 roku, a później Ernst Kalten-brunner, powieszony przez aliantów. Tortury, które stosowali ich pracownicy, zmuszały ludzi do mówienia, zarówno w Niemczech, jak i w krajach okupowanych.
Amt IV stanowiło Gestapo kierowane przez Heinricha Miillera, którego do tej pory nie odnaleźliśmy. Na czele wydziału IV B 4, czyli Referatu Żydowskiego Gestapo, stał Adolf Eichmann, stracony przez Izraelczyków w Jerozolimie po porwaniu z Argentyny. Amt V to policja kryminalna, a Amt VI  wywiad zagraniczny.
Dwu kolejnym szefom Amtu III, Heydrichowi i Kaltenbrunnerowi, podlegał również cały RSHA i w czasie, kiedy nim kierowali, szef Amtu I był ich zastępcą. Chodzi mi o generała porucznika SS Bruno Streckenbacha, który dzisiaj całkiem nieźle zarabia w jednym z domów handlowych w Hamburgu i mieszka sobie spokojnie w Vogelweide.
Jeśli więc ktoś chce skonkretyzować winę, to w bardzo dużej mierze można nią obarczyć te dwa urzędy w RSHA, liczba zaś winowajców to tysiące, a nie miliony zamieszkujące dzisiejsze Niemcy. Teoria winy zbiorowej sześćdziesięciu milionów Niemców, wliczając w to miliony dzieci, kobiet, emerytów, żołnierzy, marynarzy i lotników, którzy nie mieli nic wspólnego z holocaustem, wymyślona pierwotnie przez aliantów, była bardzo na rękę dawnym członkom SS. To ich najlepszy do tej pory sprzymierzeniec, ponieważ, w odróżnieniu od większości Niemców, zdają oni sobie doskonale sprawę, że dopóki ta teoria pozostaje niepodważalna, dopóty nikt nie będzie ścigał poszczególnych zbrodniarzy, a jeśli już, to niezbyt intensywnie. Tym samym zapewnia ona mordercom z SS płaszczyk ochronny nawet dzisiaj.
Miller zastanawiał się nad tym, co usłyszał. Podane liczby zbiły go z tropu. Nie sposób myśleć o czternastu milionach w kategoriach jednostek. Znacznie łatwiej jest myśleć o jednym nieżywym człowieku leżącym na noszach w deszczu na ulicy w Hamburgu.
 Czy uważa pan, że Tauber miał powód, by popełnić samobójstwo?
Herr Wiesenthal przyglądał się z uwagą parze pięknych afrykańskich znaczków na jednej z kopert.
 Z pewnością miał rację sądząc, że nikt mu nie uwierzy, iż widział Roschmanna na stopniach Opery.
 Ale nie zgłosił się nawet na policję  zauważył Miller.

Simon Wiesenthal rozciął kolejną kopertę i przebiegł wzrokiem treść listu.
 W zasadzie powinien  odparł po chwili.  Ale nie uważam, by to się na wiele zdało. W każdym razie nie w Hamburgu.
 A dlaczego akurat nie w Hamburgu?
 Był pan tam w biurze Prokuratora Generalnego?
 Byłem. Niewiele mi pomogli. Wiesenthal podniósł na niego wzrok.
 Wydaje mi się, że urząd Prokuratora Generalnego w Hamburgu cieszy się w kręgach prawniczych określoną reputacją. Weźmy na przykład takiego generała SS Bruno Streckenbacha, o którym już wspominałem. Pamięta pan?
 Oczywiście  odparł Miller.  A o co chodzi? Zamiast odpowiedzieć Simon Wiesenthal przerzucił stos papierów na biurku, wyciągnął jakąś kartkę i przez chwilę na nią patrzył.
 Oto i on. W zachodnioniemieckim systemie sprawiedliwości sklasyfikowany pod numerem 141JS747/61. Chce pan o nim posłuchać?
 Nigdzie mi się nie spieszy.
 W takim razie opowiem panu. Przed wojną szef Gestapo w Hamburgu. Od tego czasu piął się błyskawicznie po szczeblach kariery, zajmując wysokie stanowiska w SD i SP, czyli Służbie Bezpieczeństwa i Policji Bezpieczeństwa w RSHA. W 1939 roku stanął na czele oddziału zajmującego się eksterminacją ludności w okupowanej przez hitlerowców Polsce. Pod koniec 1940 roku był już szefem SD i SP na całą Polskę, którą nazywano wówczas Generalną Gubernią ze stolicą w Krakowie. W tym okresie jednostki SD i SP wymordowały tysiące ludzi, głównie w ramach Operacji AB.
Na początku 1941 roku Streckenbach został przeniesiony do Berlina w związku z awansem na szefa personelu SD. To Amt III RSHA. Jego przełożonym był Reinhardt Heydrich, on zaś jego bezpośrednim zastępcą. Tuż przed inwazją na Związek Radziecki współorganizował tak zwane Einsatzgruppen, które podążały bezpośrednio za oddziałami Wehrmachtu, likwidując na tyłach armii przeciwników Rzeszy. Jako szef personalny decydował o obsadzie tych oddziałów, ponieważ ich członkowie należeli jednocześnie do SD.
Następnie został awansowany, tym razem na kierownika do spraw personalnych wszystkich sześciu urzędów RSHA. Pozostał też zastępcą samego szefa RSHA, najpierw Heydricha, którego czescy partyzanci zabili w Pradze w 1942 roku, co stało się pretekstem do represji w Lidicach, a później Ernsta Kaltenbrunnera. Aż do końca wojny odpowiadał więc w pełni za dobór kadr w ruchomych Einsatzgruppen oraz w stałych oddziałach SD na okupowanych przez Hitlera terytoriach na wschodzie.
Miller patrzył w osłupieniu.
 I nie aresztowano go?
 A niby kto miał go aresztować?
 Oczywiście hamburska policja.
Zamiast odpowiedzieć Simon Wiesenthal pogrzebał w szufladzie i wyciągnął następną kartkę papieru. Zagiął ją starannie z jednej strony, tak aby była widoczna tylko lewa część, i położył przed Millerem.
 Czy rozpoznaje pan te nazwiska?
 Jasne. Jako dziennikarz od lat zajmuję się sprawami kryminalnymi w Hamburgu. To wyżsi oficerowie tamtejszej policji. A dlaczego pan pyta?
 Proszę rozłożyć kartkę.
Miller wykonał polecenie. Teraz mógł przeczytać:
Nazwisko

Nr legitymacji partyjnej

Nr w SS

Stopień

Data awansu

A.



455336

kapitan

1.03.43

B.

5451 195

429339

porucznik

9.11.42

C.



353004

porucznik

1.11.41

D.

7039564

421 176

kapitan

21.06.44

E.



421445

porucznik

9.11.42

F.

7040308

174902

major

21.06.44

G.



426553

kapitan

1.09.42

H.

3138798

311870

kapitan

30.01.42

I.

1867976

424361

porucznik

20.04.44

J.

5063331

309825

major

9.11.43

 O Boże  szepnął.
 Czy teraz już zaczyna pan rozumieć, dlaczego generał porucznik SS chodzi sobie spokojnie po ulicach Hamburga? Nie mogą go aresztować. Kiedyś bowiem był ich przełożonym.
Miller patrzył na listę nazwisk nie wierząc własnym oczom.

 To chyba miał na myśli Brandt mówiąc, że hamburska policja niechętnie zajmuje się dochodzeniami w sprawie byłych członków SS.
 Być może  odparł Wiesenthal.  A tamtejszy urząd Prokuratora Generalnego bynajmniej nie należy do najbardziej energicznych w Niemczech. Wśród personelu jest tylko jeden prawnik, który usiłuje coś robić, ale już wielokrotnie, w wyniku nacisku różnych grup interesu, próbowano go zwolnić.
Do pokoju zajrzała ładna sekretarka.
 Kawa czy herbata?
Po lunchu Miller wrócił do biura. Simon Wiesenthal rozłożył przed nim kilka kartek; były to wyciągi z jego własnej kartoteki dotyczącej Roschmanna. Dziennikarz rozsiadł się wygodnie, wyjął notatnik i czekał.
Simon Wiesenthal zaczął relacjonować historię Roschmanna od 8 stycznia 1948 roku.
Władze brytyjskie i amerykańskie postanowiły, że Roschmann, po złożeniu zeznań w Dachau, zostanie przewieziony do strefy brytyjskiej, prawdopodobnie do Hanoweru, tam osądzony i przypuszczalnie powieszony. Już w więzieniu w Grazu zaczął więc planować ucieczkę.
Nawiązał wówczas kontakt z działającą na terenie Austrii nazistowską organizacją pod nazwą Gwiazda Sześcioramienna", zajmującą się przygotowywaniem ucieczek dla byłych hitlerowców. Nie miała ona nic wspólnego z symbolem żydowskim; jej nazwa nawiązywała do macek, którymi wczepiła się w sześć głównych miast austriackich, położonych w większości na terenie strefy brytyjskiej.
8 stycznia o szóstej rano Roschmanna obudzono i zaprowadzono na stację kolejową w Grazu. Kiedy znalazł się w przedziale, między sierżantem Żandarmerii a sierżantem Służby Bezpieczeństwa wybuchła sprzeczka. Ten pierwszy chciał, aby więzień podróżował w kajdankach, drugi zaś był temu przeciwny.
Roschmann wtrącił się do dyskusji udając, że podczas pobytu w więzieniu nabawił się biegunki i musi skorzystać z toalety. Zaprowadzono go tam, zdejmując mu przed wejściem kajdanki, a jeden z sierżantów czekał pod drzwiami, aż tamten załatwi potrzebę. Kiedy pociąg z sapaniem przemierzał zasypaną śniegiem okolicę, Roschmann trzykrotnie chodził do toalety. Wówczas to najwidoczniej udało mu się podważyć okno, tak aby łatwo się przesuwało.
Roschmann wiedział, że musi się wydostać, zanim w Salzburgu przejmą go Amerykanie i zawiozą samochodem do więzienia w Monachium. Mijała jednak stacja za stacją, a pociąg wciąż jechał zbyt szybko. Kiedy zatrzymał się w Hallein, jeden z sierżantów wysiadł, by kupić coś do jedzenia na peronie. Wtedy Roschmann ponownie poprosił, żeby go zaprowadzono do toalety. Tym razem eskortował go bardziej wyrozumiały sierżant Służby Bezpieczeństwa, który przypomniał mu, żeby nie korzystał z toalety w trakcie postoju. Gdy pociąg opuszczając Hallein powoli zaczął nabierać prędkości, Roschmann wyskoczył przez okno w zaspy. Dopiero po dziesięciu minutach sierżantom udało się wyważyć drzwi, a tymczasem pociąg pędził już przez górzystą okolicę w kierunku Salzburga.
Roschmann przedzierał się przez śnieżne zaspy, aż dotarł do jakichś zabudowań, gdzie udzielono mu schronienia. Następnego dnia przekroczył granicę między Górną Austrią a Salzburgiem i nawiązał kontakt z Gwiazdą Sześcioramienna". Zaprowadzono go do cegielni, gdzie podał się za robotnika, a następnie nawiązano kontakt z Odessą", która miała mu pomóc w ucieczce na południe i dalej do Włoch.
W tym czasie Odessa" ściśle współpracowała z sekcją werbunkową francuskiej Legii Cudzoziemskiej, gdzie schroniły się dziesiątki byłych funkcjonariuszy SS. Cztery dni później za rogatkami Ostermieting na Roschmanna i pięciu innych nazistowskich uciekinierów czekał już samochód z francuską rejestracją. Kierowca z Legii Cudzoziemskiej, zaopatrzony w papiery, dzięki którym mógł swobodnie przekraczać granicę unikając rewizji wozu, przewiózł sześciu SS-manów do Merano we Włoszech, gdzie od przedstawiciela Odessy" otrzymał za każdego pasażera solidną zapłatę w gotówce.
Z Merano zabrano Roschmanna do włoskiego obozu przesiedleńczego w Rimini. W tamtejszym szpitalu obozowym amputowano mu pięć gnijących palców prawej stopy, które odmroził sobie przedzierając się przez śniegi po ucieczce z pociągu. Od tamtej pory zawsze nosił but ortopedyczny.
Do żony, która nadal mieszkała w Grazu, napisał z obozu w Rimini w październiku 1948 roku. Po raz pierwszy podpisał się wówczas swoim nowo przybranym nazwiskiem: Fritz Bernd Wegener.
Wkrótce przerzucono go do klasztoru franciszkanów w Rzymie,
a kiedy jego dokumenty były już gotowe, wyruszył statkiem z Neapolu do Buenos Aires. Przez cały pobyt w klasztorze przy Via Sicilia on i dziesiątki jego kompanów z SS i partii nazistowskiej znajdowali się pod osobistą opieką biskupa Alojzego Hudala, który baczył, aby im niczego nie brakowało.
W stolicy Argentyny Roschmanna przejęli ludzie z Odessy" i ulokowali u niemieckiej rodziny Yidmarów zamieszkałej przy Calle Hipolito Irigoyen, która przez wiele miesięcy wynajmowała mu pokój. Na początku 1949 roku otrzymał pięćdziesiąt tysięcy dolarów z funduszów Bormanna zdeponowanych w Szwajcarii i stał się współwłaścicielem przedsiębiorstwa eksportującego południowoamerykańskie drewno do Europy Zachodniej. Firma ta nazywała się Stemmler i Wegener", ponieważ fałszywe dokumenty, które wystawiono mu w Rzymie i którymi się posługiwał, nadały mu nową tożsamość: Fritz Bernd Wegener, urodzony w południowym Tyrolu we Włoszech.
Zaangażował wówczas sekretarkę, młodą Niemkę, Imtraud Sigrid Muller, którą poślubił na początku 1955 roku, nie bacząc na to, iż jego żona Helia nadal żyje w Grazu. Wiosną 1955 roku pojawiły się pierwsze oznaki, że Peron może utracić władzę. Gdyby Peron umarł, jego następcy prawdopodobnie nie troszczyliby się o ochronę dla byłych nazistów. Roschmann zdawał sobie z tego sprawę i dlatego wraz z nową żoną wyjechał do Egiptu.
Spędził tam latem 1955 roku trzy miesiące i jesienią przyjechał do Niemiec. Prawdopodobnie nikt by się o tym nie dowiedział, gdyby nie gniew kobiety. Jego pierwsza żona, Helia Roschmann, latem tamtego roku napisała do niego list na adres Yidmarów w Buenos Aires. Yidmarowie, nie wiedząc, gdzie przebywa ich dawny lokator, otworzyli przesyłkę, po czym odpisali jej, że Roschmann wyjechał do Niemiec, ale przedtem jeszcze ożenił się ze swoją sekretarką.
Doprowadzona do wściekłości żona poinformowała policję o nowym nazwisku Roschmanna, domagając się jego aresztowania pod zarzutem bigamii.
W Niemczech zachodnich natychmiast zaczęto szukać człowieka o nazwisku Fritz Bernd Wegener.
 Czy go złapano?  spytał Miller. Wiesenthal spojrzał na niego i pokręcił głową.
 Nie, znowu zniknął. I to najprawdopodobniej w Niemczech, korzystając z jakichś nowych fałszywych papierów. Dlatego wierzę, że Tauber mógł go widzieć. To całkiem możliwe.
 Gdzie mieszka jego pierwsza żona, Helia?
 Nadal w Grazu.
 Czy warto się z nią skontaktować?
 Wątpię.  Wiesenthal pokręcił głową.  W chwili, kiedy dowiedziała się o bigamii męża, wszystko powiedziała policji. Nic już więcej nie wie. Śmiertelnie go nienawidzi i pragnie, żeby został aresztowany. Nie trzeba dodawać, że po tym, jak go wsypała, Roschmann prawdopodobnie nie wyjawił jej już swego miejsca pobytu. Ani nowego nazwiska. Zdemaskowanie pod fałszywym nazwiskiem spadło na niego jak grom z jasnego nieba. O następne papiery musiał się starać w cholernym pośpiechu.
 Kto mu ich dostarczył?
 Nikt inny tylko Odessa".
 A co to takiego ta Odessa"? Opowiadając historię Roschmanna wspomniał pan tę nazwę kilkakrotnie.
 Nigdy pan o niej nie słyszał?
 Nie. Dopiero od pana.
Simon Wiesenthal spojrzał na zegarek.  Proszę wpaść jutro rano. Opowiem panu o Odessie".


Rozdział 9
peter Miller wrócił do biura Simona Wiesenthala następnego ranka.
 Obiecał mi pan opowiedzieć o Odessie"  zaczął.  W nocy przypomniało mi się coś, o czym wczoraj zapomniałem panu powiedzieć.
Opisał mu incydent z doktorem Schmidtem, który zaczepił go w hotelu Dreesen" i ostrzegł przed skutkami dalszego zajmowania się sprawą Roschmanna.
 No to ma ich pan przeciwko sobie.  Wiesenthal ściągnął wargi i skinął głową.  To nietypowe dla nich, że posunęli się aż do tego, by ostrzec reportera, zwłaszcza na tak wczesnym etapie. Zastanawiam się, jak wiele ten Roschmann może dla nich znaczyć.
Przez następne dwie godziny łowca hitlerowców opowiadał Mil-lerowi o Odessie", od jej początków, jako organizacji zajmującej się lokowaniem w bezpiecznych miejscach poszukiwanych przez policję SS-manów, aż do chwili, kiedy przekształciła się wręcz w związek wolnomularski, troszczący się o wszystkie sprawy ludzi noszących niegdyś czarno-srebrne kołnierzyki, jak również tych, którzy im pomagali i z nimi współdziałali.
To zrozumiałe, że kiedy w 1945 roku alianci wtargnęli do Niemiec i odkryli obozy koncentracyjne ze wszystkimi okropnościami, jakie się tam działy, zwrócili się do Niemców z pytaniem: kto dopuścił się tych okrucieństw? Odpowiedź naturalnie brzmiała: SS. Tymczasem po członkach SS nie zostało ani śladu.
Gdzie się podziali? Zeszli do podziemia w samych Niemczech i Austrii albo uciekli za granicę. Tak czy inaczej ich zniknięcie nie było dziełem przypadku. Alianci uświadomili sobie dopiero znacznie później, że każdy SS-man już zawczasu bardzo starannie obmyślił swoją ucieczkę.
Rzuca to interesujące światło na tak zwany patriotyzm SS-manów, którzy, poczynając od samej góry z Heinrichem Himmlerem na czele, próbowali ocalić własną skórę kosztem skazanego na cierpienia narodu niemieckiego. Już w listopadzie 1944 roku Heinrich Himmler usiłował prowadzić negocjacje na temat własnej ucieczki za pośrednictwem hrabiego Bernardotte ze szwedzkiego Czerwonego Krzyża. Alianci nie dopuścili jednak do tego, by im się wymknął. Kiedy naziści z SS wykrzykiwali do narodu niemieckiego, by walczył, dopóki nie pojawi się cudowna broń, która już lada chwila zostanie zastosowana, sami tymczasem szukali dla siebie jakiegoś wygodnego schronienia z dala od kraju. Oni przynajmniej wiedzieli, że żadna cudowna broń nie istnieje, wiedzieli też, że upadek Rzeszy czy nawet zagłada całego narodu niemieckiego, jeśli Hitler postawi na swoim, są nieuniknione.
Na froncie wschodnim armię niemiecką zmuszono do podjęcia walki przeciw Rosjanom, w której poniosła niewiarygodne straty. Nie chodziło o to, by zwyciężać, lecz by opóźnić klęskę i żeby SS-mani mogli spokojnie sfinalizować plany ucieczki. Na tyłach armii działały oddziały SS rozstrzeliwujące lub wieszające żołnierzy, którzy cofnęli się choćby o krok, mimo że już dali z siebie znacznie więcej niż zwykle wymaga się od żołnierza na froncie. Tysiące żołnierzy i oficerów Wehrmachtu straciło życie na szubienicach SS.
Tuż przed ostatecznym upadkiem Niemiec, sześć miesięcy po tym, jak SS zorientowała się, że klęska jest nieunikniona, przywódcy SS zniknęli. Jak kraj długi i szeroki opuścili swoje stanowiska, przebrali się w cywilne ubrania, wsadzili do kieszeni znakomicie (i oficjalnie) podrobione papiery i zmieszali się z chaotycznie przewalającymi się przez Niemcy w maju 1945 roku tłumami. U bram obozów koncentracyjnych zostawili na powitanie Anglików i Amerykanów staruszków z Volkssturmu i wycieńczonych żołnierzy Wehrmachtu, by zapełnili obozy jenieckie, kobiety i dzieci zaś wydali na pastwę aliantom w czasie zbliżającej się srogiej zimy 1945 roku.
Ci, którzy wiedzieli, że nie będą mogli zbyt długo bezkarnie się ukrywać, uciekli za granicę. I do tego właśnie celu służyła Odessa". Powstała tuż przed zakończeniem wojny i miała zajmować się przerzutem poszukiwanych SS-manów w bezpieczne miejsca. Już wcześniej zdążyła nawiązać bliskie i przyjacielskie kontakty z Argentyną Juana Perona, która wydała siedem tysięcy argentyńskich paszportów in blanco", tak że wystarczyło jedynie wpisać fałszywe nazwisko, wkleić własną fotografię, dać do podstemplowania czekającemu w nieustannym pogotowiu argentyńskiemu konsulowi i wsiąść na statek odpływający do Buenos Aires czy na Bliski Wschód.
Tysiące morderców z SS przemieszczało się na wschód przez Austrię ku należącemu do Włoch południowemu Tyrolowi. Na trasie tej przerzucano ich z jednego bezpiecznego schronienia do drugiego  docierali przeważnie do włoskiego portu Genui lub jeszcze dalej na południe do Rimini czy Rzymu. Wiele organizacji mających się zajmować działalnością charytatywną wśród przesiedleńców bezczelnie twierdziło z przyczyn sobie tylko znanych, i to na podstawie dowodów, które istniały jedynie w ich wyobraźni, że uciekający SS-mani spotykają się ze zbyt surowymi prześladowaniami ze strony aliantów.
Wśród purpuratów rezydujących w Wiecznym Mieście, dzięki którym tysiące zbiegów znalazło bezpieczne schronienie, jedną z ważniejszych pozycji zajmował niemiecki biskup w Rzymie, Alojzy Hudal. Główną kryjówką zbrodniarzy z SS był olbrzymi klasztor franciszkanów w Rzymie, gdzie ich ukrywano i karmiono aż do chwili załatwienia dokumentów, które umożliwiały im przejazd do Ameryki Południowej. Często się zdarzało, że SS-mani podróżujący z dokumentami wydanymi przez Czerwony Krzyż na skutek interwencji Watykanu mieli opłaconą podróż przez organizację charytatywną Caritas.
Takie było pierwsze zadanie Odessy" i w znacznej mierze się ono powiodło. Nigdy nie wiadomo dokładnie, ilu tysiącom morderców z SS, którzy zostaliby straceni za swoje zbrodnie, gdyby trafili w ręce aliantów, udało się zbiec, możemy jednak przypuszczać, że spośród tych, którzy zasługiwali na karę śmierci, powiodło się to ponad osiemdziesięciu procentom.
Odessa", która bez przeszkód czerpała zyski ze zbrodni wojennych korzystając z zasobów finansowych ulokowanych w bankach szwajcarskich, teraz rozsiadła się wygodnie w fotelu, by z ukrycia śledzić zaostrzenie stosunków między aliantami w 1945 roku. Wcześniejsze koncepcje szybkiego ustanowienia Czwartej Rzeszy zostały z czasem odrzucone przez przebywających w Ameryce Południowej przywódców Odessy" jako niepraktyczne, lecz wraz z ustanowieniem w maju 1949
roku Republiki Federalnej Niemiec ci sami przywódcy wyznaczyli sobie pięć nowych zadań.
Pierwsze, to infiltracja każdej sfery życia w nowych Niemczech przez byłych członków SS. Pod koniec lat czterdziestych i przez cale lata pięćdziesiąte byli faszyści wślizgiwali się do urzędów państwowych wszystkich szczebli. Wracali do kancelarii adwokackich, na ławy sędziowskie, do policji, władz lokalnych i przychodni lekarskich. Zajmując te stanowiska, choćby niskie, byli w stanie chronić się nawzajem przed ewentualnym śledztwem czy aresztowaniem, wzajemnie się popierać i dokładać wszelkich starań, żeby wszczęte już dochodzenia w sprawie byłych towarzyszy  zwracali się do siebie per Kamer ad  posuwały się możliwie jak najwolniej.
Drugie zadanie polegało na przeniknięciu do ośrodków władzy politycznej. Omijając władze najwyższego szczebla, naziści wślizgiwali się do organizacji partii rządzącej na poziomie dzielnicy czy okręgu wyborczego. Nie było bowiem prawa zabraniającego dotychczasowym członkom SS przynależności do partii politycznych. Być może to przypadek, choć wydaje się to raczej mało prawdopodobne, jednakże ani w CDU, ani w CSU, czy to na szczeblu federalnym, czy na szczeblu nie mniej ważnych parlamentów krajowych, nigdy nie został wybrany do władz żaden polityk, o którym byłoby wiadomo, iż nawołuje otwarcie do energiczniejszego ścigania zbrodniarzy z SS. Jeden z polityków ujął to kiedyś z przejmującą prostotą: To kwestia arytmetyki wyborczej. Sześć milionów martwych Żydów nie głosuje. Pięć milionów byłych nazistów może głosować i głosuje w czasie każdych wyborów".
Główny cel obu tych programów był prosty. Zmierzano do tego, by spowolnić czy wręcz nawet wstrzymać dochodzenia i wydawanie wyroków na byłych członków SS. Odessa" miała tutaj jednego wielkiego sprzymierzeńca. Był nim skrywany głęboko w świadomości setek tysięcy ludzi fakt, że albo sami przyczyniali się do tego, co się wówczas działo, chociażby w niewielkim stopniu, albo wiedzieli o wszystkim, lecz zachowali milczenie. Toteż wiele lat później, kiedy już zapewnili sobie określoną pozycję społeczną i zawodową, wcale nie uśmiechała im się wizja rozgrzebywania przeszłości, nie mówiąc już o możliwości wymienienia ich nazwiska w jakiejś sali sądowej, gdzie odbywał się proces byłego członka SS.
Trzecie zadanie, jakie w powojennych Niemczech postawiła sobie Odessa", to opanowanie biznesu, handlu i przemysłu. W tym celu na początku lat pięćdziesiątych byli członkowie SS założyli własne firmy, finansowane z depozytów przechowywanych w bankach w Zurychu. Każda dobrze zarządzana firma, która powstała na początku istnienia Republiki Federalnej dzięki dopływowi gotówki z zagranicy, mogła w pełni skorzystać z oszałamiającego cudu gospodarczego lat pięćdziesiątych i sześćdziesiątych i stać się dobrze prosperującym przemysłowym olbrzymem. Chodziło o to, by z zysków tych przedsiębiorstw opłacać prasę, wywierając tym samym wpływ na to, co pisze o zbrodniach SS, a dzięki reklamom zamieszczanym w gazetach wspomagać finansowo liczne propagandowe dzienniki o pronazistowskiej orientacji, które pojawiały się i znikały w powojennych Niemczech. Ponadto część zysków szła na utrzymanie niektórych skrajnie prawicowych wydawnictw, zapewniając jednocześnie pracę byłym Kameraden.
Czwartym zadaniem było i nadal pozostaje zagwarantowanie najlepszej obrony prawnej każdemu SS-manowi, który zmuszony jest stanąć przed sądem. Ilekroć dochodziło do takiego procesu, ich obrońcami byli najlepiej opłacani i najbardziej renomowani adwokaci w Niemczech. Nawet kiedy klientem był człowiek niezamożny, nikt nigdy nie pytał, kto za to płaci. Sami adwokaci z pewnością nie przyznaliby się do tego, że wykonują te usługi za darmo.
Piąte zadanie to propaganda. Przybiera ona różne formy, począwszy od pomocy w rozpowszechnianiu prawicowych ulotek, a skończywszy na popieraniu ostatecznej ratyfikacji Statutu Ograniczeń, który położyłby kres odpowiedzialności karnej SS. Za wszelką cenę starano się przekonać naród niemiecki, że w rzeczywistości liczba ofiar spośród Żydów, Rosjan, Polaków i innych narodowości stanowi zaledwie ułamek liczby podawanej przez aliantów  zwykle mówiło się o stu tysiącach zabitych Żydów  a także wykazać, że zimna wojna między Zachodem i Związkiem Radzieckim w pewnym sensie dowodzi, że Hitler miał rację.
Ale zasadniczym celem uprawianej przez Odessę" propagandy było przekonywanie kilkudziesięciu milionów Niemców, z dość dużym zresztą powodzeniem, iż SS-mani byli w rzeczywistości patriotami, tak jak żołnierze Wehrmachtu, i że wobec tego należy podtrzymywać więzy solidarności między byłymi towarzyszami broni. To najbardziej niesamowite ze wszystkich przedsięwzięć tej organizacji.
W czasie wojny żołnierze Wehrmachtu trzymali się z dala od SS, do której czuli odrazę, podczas gdy SS traktowała armię pogardliwie. A przecież miliony młodych żołnierzy Wehrmachtu poniosło śmierć lub dostało się do radzieckiej niewoli, z której do kraju wróciła zaledwie niewielka część tylko dlatego, żeby SS-mani mogli gdzieś wygodnie się urządzić. Tysiące żołnierzy straciło także życie po lipcowym zamachu na Hitlera w 1944 roku, w który zamieszanych było nie więcej niż pięćdziesięciu ludzi.
Jest rzeczą zagadkową, jak byli żołnierze armii niemieckiej, marynarki i lotnictwa mogą uważać byłych SS-manów za osoby zasługujące na to, by zwracać się do nich per Kamerad, nie mówiąc już o zapewnianiu im ochrony prawnej i udzielaniu poparcia w przypadku oskarżenia. Jednakże na tym właśnie polega prawdziwy sukces Odessy".
Udaremniając wysiłki władz zachodnioniemieckich, by wytropić i postawić przed sądem morderców z SS, udało się jej w znacznym stopniu zrealizować swoje zadania. Powiodło się jej w dużej mierze dzięki bezwzględności, niekiedy w stosunku do swoich własnych ludzi, jeśli wyglądało na to, że zamierzają oni złożyć pełne zeznania przed władzami, czy to na skutek błędów popełnionych przez aliantów w latach 19451949, czy zimnej wojny, czy też typowej dla Niemców tchórzliwej postawy wobec problemów moralnych, która wyraźnie kontrastuje z ich odwagą, gdy muszą stawić czoło problemom militarnym bądź ekonomicznym, takim jak na przykład odbudowa kraju po wojnie.
Kiedy Simon Wiesenthal skończył, Miller odłożył ołówek, którym zrobił mnóstwo notatek, i wyprostował się.
 Nie miałem o tym wszystkim najmniejszego pojęcia  stwierdził.
 Bardzo niewielu Niemców o tym wie  przyznał Wiesenthal.  Tak naprawdę mało kto słyszał o Odessie". O nazwie tej właściwie się w Niemczech nie wspomina. Dokładnie tak, jak niektórzy przedstawiciele świata podziemnego w Ameryce zdecydowanie zaprzeczają istnieniu mafii, tak samo byli członkowie SS będą zaprzeczać istnieniu Odessy". Mówiąc szczerze, nazwy tej nie używa się dzisiaj tak często jak kiedyś. Teraz mówi się o tym Braterstwo Broni", podobnie jak w Ameryce mafię nazywa się Cosa Nostra. Ale nazwa i tak jest bez znaczenia. Odessa" istnieje i nadal będzie istniała, dopóki żyje choć jeden ze zbrodniarzy SS, których ma chronić.
 I sądzi pan, że ja występuję właśnie przeciwko nim?  spytał Miller.
 Nie mam co do tego wątpliwości. Ostrzeżenie, jakie pan otrzymał w Bad Godesberg, nie mogło pochodzić od nikogo innego. Proszę zachować ostrożność, ci ludzie potrafią być niebezpieczni.
Uwagę Millera zaprzątało coś innego.
 Powiedział pan, że kiedy Roschmann zniknął, po tym jak żona ujawniła jego fałszywe nazwisko, prawdopodobnie potrzebował nowego paszportu.
 Owszem.
 Dlaczego właśnie paszportu?
 Rozumiem pana zdziwienie.  Simon Wiesenthal oparł się w fotelu i skinął głową.  Zaraz to wyjaśnię. Po wojnie przez Niemcy i Austrię przepływało dziesiątki tysięcy ludzi bez żadnych dokumentów. Niektórzy naprawdę je zgubili, inni zaś z jakichś powodów się ich pozbyli. W normalnych warunkach, aby uzyskać nowe, musieliby przedstawić świadectwo urodzenia. Ale miliony ludzi uciekło z dawnych ziem niemieckich zajętych wówczas przez Rosjan. Któż by mógł stwierdzić, czy dany człowiek rzeczywiście urodził się w małej wiosce w Prusach Wschodnich, które znalazły się setki kilometrów za żelazną kurtyną? Zdarzało się też, że budynki, w których przechowywano akta, zostały zniszczone podczas bombardowania.
Procedura była zatem bardzo prosta. Wystarczyło tylko mieć dwóch świadków, którzy pod przysięgą potwierdzili, że jesteś tym, za kogo się podajesz, i wydawano ci nowe dokumenty. Także jeńcy wojenni często nie mieli żadnych papierów. Kiedy ich zwalniano, brytyjskie i amerykańskie komendantury wystawiały papiery stwierdzające, że na przykład kapral Johann Schumann opuścił obóz jeniecki. Żołnierz zanosił następnie takie zaświadczenie do władz cywilnych, które to samo imię i nazwisko wpisywały mu do dokumentów. Ale często było to nazwisko wyssane z palca. Równie dobrze mógł się nazywać inaczej. Nikt tego nie sprawdzał. I w ten sposób każdy mógł zyskać nową tożsamość.
Tuż po zakończeniu wojny była to normalna praktyka i właśnie wtedy większość zbrodniarzy z SS stała się kimś innym. Ale co ma robić człowiek, którego prawdziwe nazwisko zostaje ujawnione w 1955 roku, tak jak to było z Roschmannem? Nie może przecież zgłosić się do władz i powiedzieć, że zgubił dokumenty w czasie wojny. Musieliby go wtedy spytać, jak sobie radził do tej pory. Więc potrzebuje paszportu.
 Rozumiem  wtrącił Miller.  Ale dlaczego akurat paszportu? A nie na przykład prawa jazdy czy nowego dowodu osobistego?
 Wkrótce po utworzeniu republiki władze niemieckie zdały sobie sprawę, że setki lub tysiące ludzi żyje pod fałszywymi nazwiskami. Uznały więc, że istnieje potrzeba wprowadzenia jednego dokumentu, przy wystawianiu którego należało tak wnikliwie sprawdzić dane, aby mógł on służyć jako punkt odniesienia dla pozostałych dokumentów. Postanowiły, że będzie to paszport. W Niemczech, aby go otrzymać, trzeba przedstawić świadectwo urodzenia oraz całą stertę różnych innych załączników i zaświadczeń. Przed wydaniem paszportu wszystkie te zaświadczenia są bardzo dokładnie sprawdzane. Z kolei na podstawie paszportu można uzyskać wszelkiego rodzaju inne dokumenty. Taka już jest biurokracja. Urzędnik widząc paszport jest przekonany, że skoro wcześniej wszystko przebadano, nie ma potrzeby sprawdzać dodatkowo jego właściciela. Dzięki nowemu paszportowi Roschmann mógł szybko dobudować pozostałe elementy swojej tożsamości  prawo jazdy, konta bankowe, karty kredytowe. W dzisiejszych Niemczech paszport niczym sezam otwiera drogę do wszystkich innych niezbędnych dokumentów.
 Ale od kogo go dostał?
 Od Odessy". Muszą mieć kogoś, kto je podrabia  głośno wyraził swoje przypuszczenie Herr Wiesenthal. Miller zastanowił się przez chwilę.
 Gdyby udało się odnaleźć tego fałszerza, można by tym samym dotrzeć do człowieka, który potrafi zidentyfikować Roschmanna  zasugerował.
 Możliwe.  Wiesenthal wzruszył ramionami.  Ale byłaby to długa droga. I aby się do niego dostać, należałoby przeniknąć w szeregi Odessy". A czegoś takiego mógłby dokonać jedynie były SS-man.
 A więc od czego mam zacząć?  spytał Miller.
 Wydaje mi się, że najlepiej byłoby spróbować skontaktować się z ludźmi, którzy przeżyli Rygę. Nie wiem, czy będą mogli panu jakoś pomóc, ale na pewno dołożą wszelkich starań. Wszyscy próbujemy odnaleźć Roschmanna. Niech pan spojrzy...
Szybkim ruchem otworzył dziennik leżący na biurku.
 Jest tutaj mowa o niejakiej Olli Adler z Monachium, która w czasie wojny przebywała w otoczeniu Roschmanna. Może udało jej się przeżyć i wrócić do domu.
Miller skinął głową.
 Jeśli tak, to gdzie mogła się zgłosić?
 Do Ośrodka Żydowskiego w Monachium, który nadal istnieje. Od zakończenia wojny znajdują się w nim archiwa tamtejszej gminy żydowskiej. Wszystko inne zostało zniszczone. Proponowałbym tam spróbować.
 Czy zna pan może adres? Wiesenthal sprawdził w swoim notesie.
 Monachium. Reichenbachstrasse 27. Pewnie chciałby pan zabrać dziennik Salomona Taubera?
 Tak, owszem.
 Szkoda, bo chętnie bym go zatrzymał. To niesamowita lektura.  Wiesenthal wstał i odprowadził Millera do wyjścia.  Powodzenia. I proszę mnie informować, jak panu idzie.
Tego wieczoru Miller jadł kolację w Domu Pod Złotym Smokiem" w Steindelgasse, w którym nieprzerwanie od 1566 roku mieściła się piwiarnia i restauracja, i raz jeszcze próbował przemyśleć radę Wiesenthala. Nie spodziewał się, że w Niemczech czy w Austrii znajdzie wielu ludzi, którzy przeżyli Rygę. Nie mógł też w zasadzie liczyć na to, że któryś z nich pomoże mu ustalić, co działo się z Roschmannem od listopada 1955 roku. Ale zawsze była to jakaś nadzieja, cień szansy.
Następnego ranka wyruszył do Monachium.


Rozdział 10
Miller dotarł do Monachium w południe 9 stycznia i na planie miasta, który kupił w kiosku z gazetami na przedmieściach, odnalazł Reichenbachstrasse 27. Zaparkował jaguara nieco dalej i zanim wszedł do środka, przez moment przyglądał się siedzibie ośrodka. Był to czteropiętrowy dom z płaskim frontonem. Fasadę parteru zbudowano z nagich bloków kamiennych, powyżej zaś cegły pokrywał szary cement. Czwarte, ostatnie piętro stanowiło poddasze z rzędem okien pośród czerwonej dachówki. Do budynku wchodziło się przez podwójne szklane drzwi z lewej strony.
Na parterze mieściła się jedyna w Monachium koszerna restauracja. Piętro wyżej znajdowała się sala wypoczynkowa domu starców, na drugim administracja i archiwum, a ostatnie dwa piętra przeznaczono na pokoje gościnne i sypialnie dla przyjezdnych odwiedzających pensjonariuszy domu starców. Na zapleczu domu stała synagoga.
Cały budynek uległ zniszczeniu w piątkową noc 15 lutego 1970 roku, kiedy to z dachu wrzucono do środka bomby benzynowe. Siedem osób uległo wówczas zaczadzeniu. Na synagodze pojawiły się swastyki.
Miller wszedł na drugie piętro i podszedł do biurka z tabliczką informacja". Czekając, aż się ktoś zjawi, rozejrzał się po pomieszczeniu. Znajdowały się tam rzędy książek, zupełnie nowych, ponieważ oryginalne zbiory dawno temu zostały spalone przez faszystów. Między półkami biblioteki wisiały portrety zwierzchników gminy żydowskiej, niektóre nawet sprzed kilkuset lat, nauczycieli i rabbich, spoglądających sponad swoich bujnych bród. Millerowi przypominali oni postaci proroków ze szkolnych podręczników do  religii.  Niektórzy mieli przywiązane do czoła filakterie, wszyscy byli w kapeluszach.
Zauważył też stojak z gazetami, niemieckimi i hebrajskimi. Domyślił się, że te drugie docierają tu z Izraela. Jakiś niewysoki śniady mężczyzna studiował właśnie pierwszą stronę jednej z takich gazet.
 Czym mogę panu służyć?
Miller spojrzał ponownie w kierunku informacji. Przy biurku pojawiła się tymczasem czterdziestoparoletnia, ciemnooka kobieta. Kosmyk włosów opadał jej na oczy i co chwila nerwowo odrzucała go z powrotem.
Miller spytał, jak można natrafić na ślad Olli Adler, która być może dotarła po wojnie do Monachium.
 A skąd wracała?  spytała kobieta.
 Z Magdeburga. Przedtem była w Stutthofie, a jeszcze wcześniej w Rydze.
 O Boże, w Rydze  westchnęła kobieta.  Nie wydaje mi się, żebyśmy mieli w naszej kartotece kogoś takiego, kto wrócił z Rygi. O tych z Rygi nic nie wiadomo. Ale poszukam.
Kobieta przeszła na zaplecze i Miller widział, jak studiuje wykaz nazwisk. Nie był długi. Wróciła po pięciu minutach.
 Bardzo mi przykro, ale nikt taki nie zgłosił się do nas po wojnie. Mimo że to dość popularne nazwisko.
 Rozumiem.  Miller skinął głową.  To w zasadzie wszystko. Przepraszam, że panią niepotrzebnie fatygowałem.
 Może pan spróbuje jeszcze przez Międzynarodowe Biuro Poszukiwań  zasugerowała kobieta.  Co prawda oni zajmują się głównie tymi, którzy zginęli, ale mają wykazy z całych Niemiec, podczas gdy u nas są tylko nazwiska osób pochodzących z Monachium, i to tych, które wróciły.
 Gdzie znajduje się to biuro?  spytał Miller.
 W Arolsen-in-Waldeck, w Dolnej Saksonii. Niedaleko Hanoweru. Prowadzi je Czerwony Krzyż. Miller zastanowił się przez chwilę.
 Czy sądzi pani, że w Monachium mógłby żyć jeszcze ktoś, kto przebywał w obozie w Rydze? Człowiek, którego tak naprawdę poszukuję, pełnił tam funkcję komendanta.
W pokoju zapadła cisza. Miller poczuł, że mężczyzna przy stojaku z gazetami obrócił się, by na niego spojrzeć. Kobieta jakby zmiękła.
 Całkiem możliwe. Przed wojną żyło tutaj dwadzieścia pięć tysięcy Żydów. Wróciła mniej więcej jedna dziesiąta. Teraz jest nas  znowu około pięciu tysięcy, z czego połowę stanowią dzieci urodzone po 1945 roku. Może nawet udałoby mi się znaleźć kogoś takiego, kto tam przebywał. Ale w tym celu musiałabym przejrzeć listę wszystkich osób, które przeżyły wojnę. Przy każdym nazwisku zaznaczony jest obóz. Czy mógłby pan przyjść jutro?
Miller wahał się przez chwilę, czy przypadkiem nie dać za wygraną i nie wrócić do domu. Poszukiwania najwyraźniej wiodły donikąd.
 Dobrze  powiedział w końcu.  Przyjdę. Dziękuję.
Po chwili był już na ulicy. Sięgając po kluczyki usłyszał za plecami
czyjeś kroki.
 Proszę pana  odezwał się jakiś głos. Miller odwrócił się. Za nim stał mężczyzna, który na górze czytał gazetę.  Czy pan interesuje się Rygą? Komendantem getta? Może chodzi o kapitana Roschmanna?
 Owszem. A dlaczego pan pyta?
 Ja byłem w Rydze  odparł tamten.  Znałem Roschmanna.
Może ja mógłbym panu pomóc?
Był to niewysoki, żylasty mężczyzna grubo po czterdziestce. Miał okrągłe jasnobrązowe oczy i wyglądał jak spłoszony, przemoknięty
wróbel.
 Mam na imię Mordechaj  przedstawił się.  Ale nazywają
mnie Motti. Może wstąpimy gdzieś na kawę porozmawiać?
Weszli do pobliskiej kawiarni. Miller, zachęcony bezpośredniością rozmówcy, opowiedział mu pokrótce o swoich dotychczasowych poszukiwaniach, które zawiodły go z bocznych uliczek Altony aż do ośrodka w Monachium. Mężczyzna słuchał w milczeniu, od czasu do czasu kiwając głową ze zrozumieniem.
 Hmm, niezła pielgrzymka. Dlaczego pan, Niemiec, chce odnaleźć Roschmanna?
 A jakie to ma znaczenie? Tyle razy mnie o to pytano, że mam już dość. Czy to naprawdę takie dziwne, że Niemca mierzi zło
popełnione wiele lat temu?
 Skądże.  Motti wzruszył ramionami.  Zastanawiające tylko, że ktoś zadaje sobie aż tyle trudu. A jeśli chodzi o zniknięcie Roschmanna w 1955 roku, to czy jest pan pewien, że nowy paszport
dostarczyła mu Odessa"?
 Tak mi powiedziano. I wygląda na to, że jedyny sposób na
i odnalezienie faceta,  który go podrobił,  to przeniknąć w szeregi Odessy".
Motti przyglądał się z uwagą młodemu Niemcowi.
 W jakim hotelu się pan zatrzymał?  spytał po dłuższej chwili.
Miller odparł, że jeszcze w żadnym, ponieważ było dość wcześnie. Ale zna taki, w którym już kiedyś mieszkał. Na prośbę Mottiego poszedł zatelefonować, żeby zarezerwować pokój.
Kiedy wrócił do stolika, Mottiego już nie było. Zastał tylko kartkę pod filiżanką: Bez względu na to, czy się pan tam zatrzyma, czy nie, proszę być dziś wieczorem w sali klubowej hotelu o ósmej". ;
Miller zapłacił za kawę i wyszedł. i
Tego samego popołudnia Werwolf urzędując w swoim biurze ponownie przeczytał raport przygotowany przez kolegę z Bonn, czyli mężczyznę, który tydzień wcześniej przedstawił się Millerowi jako doktor Schmidt.
Raport ten dotarł do Werwolfa już pięć dni temu, ale wrodzona ostrożność kazała mu zaczekać i jeszcze raz wszystko rozważyć, zanim zrobi jakiś konkretny ruch.
Ostatnie słowa, jakie usłyszał od swego przełożonego generała Gliicksa pod koniec listopada w Madrycie, odbierały mu całkowicie swobodę działania, ale jak większość biurokratów znajdował przyjemność w opóźnianiu tego, co nieuniknione. Wiedział, co kryje się za określeniem ostateczne rozwiązanie" zawartym w przekazanych mu rozkazach. Żadnej możliwości manewru nie dawały mu także sformułowania, którymi posłużył się w swym raporcie dr Schmidt".
Uparty, młody człowiek, agresywny i zawzięty, wytrwały, żywi szczerą, osobistą nienawiść do rzeczonego towarzysza Roschmanna, i to bez żadnego konkretnego powodu. Wątpliwe, czy posłucha głosu rozsądku, nawet w obliczu osobistego zagrożenia..."
Werwolf raz jeszcze przeczytał opinię doktora i westchnął. Sięgnął po słuchawkę i poprosił swą sekretarkę Hildę o międzymiastową. Kiedy już uzyskał połączenie, nakręcił numer w Diisseldorfie. Po kilku sygnałach ktoś odebrał telefon.
 Słucham?
 Chciałbym rozmawiać z Herr Mackensenem  powiedział Werwolf.

 A kto mówi?  spytał bezceremonialnie głos z drugiej strony linii.
Zamiast się przedstawić, Werwolf podał pierwszą część hasła.
 Kto był potężniejszy od Fryderyka Wielkiego?
 Barbarossa.  Zapadła chwila milczenia. Po chwili głos znów się odezwał:  Mówi Mackensen.
 Tu Werwolfodrzekł szef Odessy" na Niemcy zachodnie.  Koniec urlopu. Przykro mi, ale jest robota. Bądź tu jutro przed południem.
 O której?  spytał Mackensen.
 O dziesiątej  odrzekł Werwolf.  Powiedz mojej sekretarce, że nazywasz się Keller. Dopilnuję, żebyś miał umówione spotkanie na to nazwisko.
Odłożył słuchawkę. W tym samym czasie w Dusseldorfie Mackensen również odłożył słuchawkę, po czym wstał i wszedł do łazienki, żeby wziąć prysznic i się ogolić. Był wysokim potężnie zbudowanym mężczyzną. Niegdyś w randze sierżanta służył w dywizji Das Reich w SS, a swego zbrodniczego fachu nauczył się wieszając francuskich zakładników w Tulle i Limoges w 1944 roku.
Po wojnie pracował dla Odessy" jako kierowca ciężarówki, przewożąc ludzi przez Niemcy i Austrię aż do południowego Tyrolu we Włoszech. Kiedy w 1946 roku został zatrzymany przez wyjątkowo podejrzliwy patrol amerykański, zamordował wszystkich czterech żołnierzy z jeepa, w tym dwóch gołymi rękami. Od tamtej pory on także musiał się ukrywać.
Później został gorylem jakiegoś starszego rangą członka Odessy" i otrzymał przydomek Mackie Majcher", chociaż to dziwne, bo nigdy nie posługiwał się nożem. Zawsze wolał swoje łapska rzeźnika, którymi albo dusił, albo łamał kark przydzielonym" mu ofiarom.
Zyskując sobie coraz to większe uznanie u swoich przełożonych, w połowie lat pięćdziesiątych stał się wykonawcą wyroków Odessy". Można mu było zaufać, że cicho i dyskretnie rozprawi się z tymi, którzy za bardzo zbliżyli się do ludzi stojących na czele organizacji albo ośmielili się donosić na współtowarzyszy. Do stycznia 1964 roku Mackensen wykonał dwanaście tego typu zadań.

Telefon zadzwonił punktualnie o ósmej. Odebrał go recepcjonista, który zajrzał do sali klubowej, gdzie Miller oglądał telewizję.
 Herr Miller? To ja, Motti  odezwał się w słuchawce znajomy głos.  Wydaje mi się, że będę mógł panu pomóc. A raczej moi przyjaciele. Czy chciałby się pan z nimi spotkać?
 Jestem gotów spotkać się z każdym, kto może mi pomóc  odparł Miller zaintrygowany całą tą ciuciubabką.
 Dobrze  odparł Motti.  A więc proszę wyjść z hotelu i skręcić w lewo w Schillerstrasse. Dwie przecznice dalej po tej samej stronie ulicy jest kawiarnia Lindemann". Tam się spotkamy.
 Kiedy? Teraz?
 Tak, teraz. Wstąpiłbym po pana do hotelu, ale jestem tutaj z przyjaciółmi. Proszę zaraz przyjść.
Odłożył słuchawkę. Miller wziął płaszcz i wyszedł. Skręcił w lewo i szedł dalej chodnikiem, gdy nagle coś twardego dźgnęło go w żebra od tyłu  jakiś samochód wjechał na krawężnik.
 Proszę wsiąść na tylne siedzenie, Herr Miller  odezwał się jakiś głos tuż koło ucha.
Drzwi obok niego otworzyły się, i Miller, szturchnięty po raz ostatni w plecy, schylił głowę i wsiadł do samochodu. Z przodu był tylko kierowca, natomiast z tyłu siedział jeszcze jeden mężczyzna, który przesunął się, by zrobić mu miejsce. Millerowi zdawało się, że człowiek, który za nim szedł, również wsiadł do samochodu. Potem zatrzaśnięto drzwi i samochód zjechał z krawężnika.
Serce waliło mu jak młotem. Przyjrzał się trzem mężczyznom jadącym wraz z nim samochodem, ale żadnego z nich nie rozpoznał. Pierwszy przemówił ten, który otworzył mu drzwi, a teraz siedział z prawej strony.
 Zakryjemy panu oczy  powiedział po prostu.  Wolelibyśmy, żeby pan nie wiedział, dokąd jedziemy.
Miller poczuł, że coś w rodzaju czarnej skarpety wsuwa mu się na głowę, aż na nos. Przypomniał sobie zimne niebieskie oczy mężczyzny w hotelu Dreesen" oraz to, co powiedział mu Wiesenthal w Wiedniu: Proszę zachować ostrożność, ci ludzie potrafią być niebezpieczni". Potem przypomniał sobie twarz Mottiego i zaczął się zastanawiać, czy to możliwe, żeby jeden z nich mógł czytać hebrajską gazetę w Ośrodku Żydowskim.
Samochód jechał dwadzieścia pięć minut, potem zwolnił i zatrzymał się. Miller słyszał, jak otwierają się kolejno jakieś bramy, po chwili samochód znowu ruszył trochę do przodu, by wreszcie stanąć na dobre. Pomogli mu wydostać się z tylnego siedzenia, a następnie dwóch mężczyzn przeprowadziło go przez podwórko. Przez moment poczuł na twarzy chłód nocy. Potem znowu znaleźli się w zamknięciu. Gdy zatrzasnęły się za nimi drzwi, sprowadzili go po schodkach do jakiegoś pomieszczenia, które mogło być piwnicą. Ale wewnątrz było ciepło, a krzesło, na którym go posadzono, najwyraźniej pokrywała
tapicerka.
 Zdejmij mu skarpetę  powiedział jakiś głos i polecenie zostało
wykonane. Miller mrużył oczy, dopóki nie przyzwyczaiły się do światła. Pomieszczenie, w którym znajdował się, musiało być pod ziemią, gdyż nie było tam żadnych okien, tylko wysoko na jednej ze ścian buczał wentylator. Był to przyjemnie urządzony, wygodny pokój, najwyraźniej sala zebrań, ponieważ znajdował się tam długi stół z ośmioma krzesłami ustawionymi wzdłuż ściany. Pozostałą przestrzeń wypełniało pięć foteli klubowych, ustawionych w półkole, z okrągłym dywanikiem i stolikiem do kawy pośrodku.
Motti stał przy stole konferencyjnym, uśmiechając się przepraszająco. Dwaj mężczyźni, którzy przyprowadzili tu Millera, obaj w sile wieku, dobrze zbudowani, przysiedli na poręczach sąsiednich foteli, pilnując go z obu stron. Dokładnie na wprost, po drugiej stronie stolika, siedział czwarty mężczyzna. Kierowca przypuszczalnie został na górze, żeby wszystko pozamykać.
Czwarty mężczyzna był tu najwyraźniej szefem. Siedział rozparty w fotelu, podczas gdy jego trzej adiutanci nie zachowywali się tak swobodnie. Miller ocenił, że ma około sześćdziesiątki. Był chudy, kościsty, z twarzą o zapadniętych policzkach i haczykowatym nosie. Millera zaniepokoiły jego oczy  brązowe, zapadnięte, błyszczące i przenikliwe  oczy fanatyka.
 Witam, Herr Miller  przemówił mężczyzna.  Chciałbym przeprosić za ten dziwny sposób, w jaki został pan sprowadzony do mojego domu. To na wypadek, gdyby zdecydował się pan odrzucić moją propozycję. Wówczas odwieziemy pana do hotelu i już nigdy się nie spotkamy. Mój przyjaciel  mówił dalej wskazując na Mottiego  poinformował mnie, że z jakichś powodów poszukuje pan niejakiego Eduarda Roschmanna. I aby go wytropić, jest pan nawet skłonny przeniknąć w szeregi Odessy". Ale żeby coś takiego zrobić, będzie pan potrzebował pomocy, i to znacznej. Niewykluczone, że nam również mogłoby zależeć na tym, by znalazł się pan w Odessie", i dlatego jesteśmy skłonni panu pomóc. Czy pan mnie rozumie? Miller przyglądał mu się zaskoczony.
 Chciałbym się tylko jednego dowiedzieć  odezwał się w końcu.  Czy to znaczy, że wy nie jesteście z Odessy"?
 Wielkie nieba!  wykrzyknął mężczyzna unosząc brwi.  Chwycił pan za kij dokładnie z drugiego końca.
Pochylił się do przodu i podciągnął lewy rękaw. Na przedramieniu miał wytatuowany na niebiesko numer.
 Oświęcim  powiedział, po czym wskazał na dwóch mężczyzn siedzących po obu stronach Millera.  Buchenwald i Dachau.  W końcu wskazał na Mottiego.  Ryga i Treblinka  rzekł i opuścił rękaw.  Herr Miller, niektórzy uważają, że mordercy naszego narodu powinni stanąć przed sądem. My się z tym nie zgadzamy. Tuż po wojnie rozmawiałem z pewnym brytyjskim oficerem i on powiedział mi coś, co stało się potem moją życiową dewizą. Powiedział mianowicie: Jeśli oni zamordowali sześć milionów ludzi, to ja też mógłbym wznieść pomnik z czaszek  nie z czaszek tych, którzy zginęli w obozach koncentracyjnych, lecz tych, którzy ich tam wsadzali". To bardzo logiczne, Herr Miller, i przekonywające. Ja i moja grupa to ludzie, którzy po 1945 roku postanowili pozostać w Niemczech mając tylko jeden cel  zemstę, po prostu zemstę. My ich nie aresztujemy, Herr Miller, my ich zabijamy jak świnie. Mam na imię Leon.
Leon przepytywał Millera przez bite cztery godziny, dopóki nie przekonał się ostatecznie o szczerości jego zamiarów. Tak jak inne osoby przedtem, jego również intrygowały motywacje dziennikarza, oburzonego na to, co SS robiła w czasie wojny, ale musiał uznać je za prawdopodobne. Skończywszy przesłuchanie, Leon rozsiadł się wygodniej w fotelu i przez dłuższy czas przyglądał się młodemu człowiekowi.
 Czy zdaje pan sobie sprawę z ryzyka, na jakie się pan narazi próbując przeniknąć w szeregi Odessy"?  spytał.
 Owszem  odparł Miller.  Przede wszystkim jestem zbyt
młody.
 Wykluczone, żeby udało się panu przekonać byłych SS-manów, że jest pan jednym z nich, jeśli poda im pan swoje prawdziwe nazwisko.  Leon pokręcił głową.  Po pierwsze, mają listy swoich ludzi i nie znajdą na nich Petera Millera. Po drugie, powinien się pan postarzeć o co najmniej dziesięć lat. Oczywiście można spróbować pana tam wprowadzić, ale najpierw musimy postarać się dla pana o inną tożsamość. Tożsamość człowieka, który naprawdę istniał i był w SS. Już samo to będzie wymagało wielu czasochłonnych poszukiwań i pociągnie za sobą sporo wydatków.
 Czy myśli pan, że udałoby się kogoś takiego znaleźć? Leon wzruszył ramionami.
 Musiałby to być człowiek, którego śmierć dałoby się jakoś zatuszować. Odessa" prześwietla każdego, zanim przyjmie go w swoje szeregi. Pan również będzie musiał przejść wszystkie ich testy. A to oznacza, że przez najbliższe pięć czy sześć tygodni powinien pan mieszkać z prawdziwym byłym SS-manem, który zapozna pana ze specyfiką tego środowiska i nauczy charakterystycznych określeń, zwrotów i sposobów zachowania. Na szczęście znamy kogoś takiego.
 Dlaczego ten człowiek byłby skłonny coś takiego zrobić? 
spytał Miller zaskoczony.
 To dość dziwny typ. Był niegdyś kapitanem SS, ale zawsze szczerze ubolewał nad tym, co się stało. Dręczyły go wyrzuty sumienia. Później znalazł się w Odessie" i przekazywał władzom informacje na temat poszukiwanych zbrodniarzy. Robiłby to dalej, ale go przyłapali. Miał szczęście, że w ogóle uszedł z życiem. Teraz ukrywa się pod nowym nazwiskiem. Mieszka niedaleko stąd, w Bayreuth.
 Czego jeszcze musiałbym się nauczyć?
 Wszystkiego, co wiąże się z nową tożsamością. A więc data i miejsce urodzenia, w jaki sposób wstąpił pan do SS, gdzie odbył szkolenie, gdzie służył, jednostka, dowódca i cała historia życia od końca wojny aż do teraz. Musi też ktoś za pana poręczyć. To nie będzie takie proste. A kiedy już się pan znajdzie wewnątrz Odessy",
nie ma możliwości odwrotu.
 A co wy będziecie z tego mieli?  spytał Miller podejrzliwie. Leon wstał i zaczął przechadzać się po dywanie.
 Okazję do zemsty  odparł otwarcie.  My również chcemy dopaść Roschmanna. Ale nie chodzi tylko o to. Najgorsi mordercy z SS żyją pod fałszywymi nazwiskami. Zależy nam oczywiście na tym, by je poznać. To najważniejsza sprawa. Ale jest jeszcze jedno. Potrzebujemy dowiedzieć się, kto z Odessy" zajmuje się teraz rekrutacją niemieckich naukowców, którzy wyjeżdżają do Egiptu pracować nad rakietami dla Nasera. Człowiek, który poprzednio się tym zajmował, niejaki Brandner, zrezygnował i zniknął w zeszłym roku zaraz po tym, jak udało nam się załatwić jego pomocnika, Heinza Kruga. Teraz na jego miejscu jest ktoś nowy.
 To mi raczej wygląda na informację, która mogłaby zainteresować wywiad izraelski  zauważył Miller. Leon spojrzał przenikliwie.
 Bo istotnie tak jest  odparł krótko.  Czasami z nimi współpracujemy, chociaż im nie podlegamy.
 Czy kiedykolwiek próbowaliście wprowadzić swoich ludzi do Odessy"?  spytał Miller.
Leon skinął głową.  Dwukrotnie.
 Z jakim rezultatem?
 Pierwszego z zerwanymi paznokciami znaleziono martwego w kanale. Drugi zniknął bez śladu. Czy nadal chce się pan tego podjąć?
Miller zignorował to pytanie.
 Jeśli wasze metody są tak skuteczne, to dlaczego wpadli?
 Obaj byli Żydami  odparł Leon.  Próbowaliśmy im zlikwidować tatuaże obozowe, ale zostały blizny. Poza tym obaj byli obrzezani. Właśnie dlatego tak się zainteresowałem, kiedy Motti doniósł mi, że prawdziwy Aryjczyk ma coś przeciwko SS. Tak a propos, czy jest pan obrzezany?
 Co to ma za znaczenie?  spytał Miller.
 Oczywiście, obrzezanie to jeszcze nie dowód, że jest się Żydem. Nawet wśród Niemców jest wielu obrzezanych. Ale odwrotnie, kiedy mężczyzna nie jest obrzezany, to niezbity dowód, że nie jest Żydem.
 Nie jestem obrzezany  rzekł Miller.
 Tym większe ma pan szansę.  Leon głęboko westchnął.  Pozostaje tylko problem zmiany pańskiego wyglądu i odpowiedniego przeszkolenia.
Już dawno minęła północ. Leon spojrzał na zegarek.
 Czy jadł pan kolację?  spytał Millera, a on pokręcił głową.  Motti, chyba powinniśmy pomyśleć o czymś do zjedzenia dla naszego gościa.
Motti skinął głową z uśmiechem, po czym wyszedł z piwnicy i ruszył po schodach na górę.
 Będzie pan musiał tutaj zanocować  zwrócił się Leon do Millera.  Zniesiemy panu materac. Proszę nie próbować się stąd wydostać. Drzwi są wyposażone w trzy zamki i będą zamknięte od zewnątrz. Chciałbym, żeby mi pan dał kluczyki do swojego samochodu. Przyprowadzimy go tutaj jutro rano. Lepiej, żeby przez parę następnych tygodni nie rzucał się w oczy. Zapłacimy też za hotel i odbierzemy pański bagaż. Rano napisze pan listy do matki i narzeczonej informując je, że przez kilka najbliższych tygodni, a może nawet miesięcy, nie będzie z panem żadnego kontaktu. Jasne?
Miller skinął głową i wręczył mu kluczyki. Leon przekazał je jednemu z dwóch mężczyzn, który odszedł bez słowa.
 Rano zawieziemy pana do Bayreuth i tam pozna pan naszego SS-mana. Nazywa się Alfred Oster. Zamieszka pan razem z nim. Ja się wszystkim zajmę. Tymczasem proszę mi wybaczyć, ale muszę zacząć szukać dla pana nowego nazwiska i nowej tożsamości.
Leon wstał i wyszedł. Wkrótce wrócił Motti z talerzem jedzenia i kilkoma kocami. Zjadając zimnego kurczaka i sałatkę z kartofli Miller zaczął się zastanawiać, w co się wpakował.
Daleko na północy, w szpitalu ogólnym w Bremie, pielęgniarz oddziałowy robił wczesnym rankiem obchód. Łóżko w rogu sali otoczone było wysokim parawanem, który oddzielał pacjenta od innych chorych.
Pielęgniarz, mężczyzna w średnim wieku o nazwisku Hartstein, zerknął za parawan. Chory leżał nieruchomo. Nad jego głową przez całą noc paliło się przyćmione światło. Hartstein wszedł za parawan i ujął pacjenta za nadgarstek. Nie wyczuł pulsu.
Spojrzał na wyniszczoną rakiem twarz zmarłego i przypomniawszy sobie słowa, jakie chory trzy dni temu wymamrotał w malignie, uniósł jego lewą rękę. Zmarły miał pod pachą wytatuowany znak  grupę krwi  wyraźny dowód na to, że niegdyś służył w SS. Żołnierzy SS uważano bowiem w Rzeszy za bardziej wartościowych i dlatego, gdy byli ranni, zawsze jako pierwsi dostawali plazmę  stąd ten tatuaż z grupą krwi.
Hartstein przykrył twarz zmarłego i zajrzał do szuflady nocnego
stolika. Wyciągnął stamtąd prawo jazdy, które umieszczono tam wraz z innymi rzeczami osobistymi, kiedy nieprzytomnego mężczyznę przywieziono do szpitala prosto z ulicy. Dokumenty wystawione były na trzydziestodziewięcioletniego Rolfa Giinthera Kolba, urodzonego 18 czerwca 1925 roku.
Pielęgniarz wsunął prawo jazdy do  kieszeni  białego  fartucha i wyszedł, żeby zgłosić zgon lekarzowi dyżurnemu.


Rozdział 11
Rano Peter Miller pisał listy do matki i Sigi pod bacznym okiem Mottiego. Skończył około dziesiątej. Tymczasem przywieziono mu z hotelu jego bagaż. Tuż przed dwunastą obaj mężczyźni w towarzystwie tego samego kierowcy co wczoraj wyruszyli do Bayreuth.
Żyłka prawdziwego reportera kazała mu zerknąć na numer rejestracyjny niebieskiego opla, który zastąpił mercedesa z poprzedniego wieczoru. Stojący obok Motti zauważył to spojrzenie i uśmiechnął się.
 Proszę sobie nie zawracać głowy  powiedział.  To samochód wynajęty na fałszywe nazwisko.
 Jak to przyjemnie pracować z zawodowcami  zauważył Miller.
 Taka jest konieczność.  Motti wzruszył ramionami.  To jedyny sposób, by przeżyć, jeśli się wkracza na ścieżkę wojenną z Odessą".
Garaż miał dwa oddzielne pomieszczenia i w drugim Miller dostrzegł swojego jaguara. Na wpół roztopiony śnieg z wczorajszej nocy utworzył wokół jego kół kahiże, a gładka karoseria błyszczała w świetle żarówki.
Kiedy Miller znalazł się na tylnym siedzeniu opla, znowu wciągnięto mu na głowę czarną skarpetkę i kazano położyć się na podłodze, gdy tymczasem samochód łagodnie wytoczył się z garażu, a następnie przez podwórze na ulicę. Motti odsłonił mu oczy dopiero wówczas, gdy już oddalili się od Monachium i autostradą E6 jechali na północ w kierunku Norymbergi i Bayreuth.
Gdy odsłonięte mu oczy, Miller zobaczył, że w nocy spadło sporo śniegu. Przemykające za oknami zalesione krajobrazy Bawarii, która już stopniowo przechodziła we Frankonię, pokrywała gruba warstwa
nieskazitelnej bieli, łagodząc kontury bezlistnych buków stojących wzdłuż szosy. Kierowca prowadził wolno i ostrożnie. Wycieraczki pracowały nieustannie, ścierając z szyby marznące płatki unoszącego się w powietrzu śniegu ł błoto rozbryzgiwane przez mijane ciężarówki.
Obiad zjedli w przydrożnej gospodzie w Ingolstadt i ruszyli dalej objeżdżając Norymbergę od wschodu. W Bayreuth znaleźli się godzinę później.
Bayreuth, prowincjonalne miasteczko położone w samym sercu jednego z najpiękniejszych rejonów Niemiec, zwanego Szwajcarią Bawarską, znane było tylko z jednego powodu  dorocznego festiwalu muzyki Wagnerowskiej. Niegdyś zjeżdżała tu w ślad za Adolfem Hitlerem, wielbicielem kompozytora, który unieśmiertelnił bohaterów nordyckiej mitologii, prawie cała góra partii nazistowskiej.
Ale w styczniu było to spokojne miasteczko opatulone śniegiem. Dosłownie kilka dni wcześniej z drzwi schludnych, porządnie utrzymanych domów zniknęły bożonarodzeniowe wieńce. Domek Alfreda Ostera znajdował się na cichej bocznej uliczce jakiś kilometr za miasteczkiem i kiedy grupka gości podjechała pod drzwi, w pobliżu nie było żadnego innego samochodu.
Były oficer SS oczekiwał ich. Był to potężnie zbudowany rubaszny mężczyzna, niebieskooki, z kępką rudawych włosów na czubku głowy. Pomimo zimy miał czerstwą, ogorzałą od słońca twarz jak człowiek, który spędza wiele czasu na świeżym powietrzu smagany górskim wiatrem.
Motti dokonał prezentacji i wręczył Osterowi list od Leona. Bawarczyk przeczytał list i skinął głową, lustrując bacznie Millera.
 No cóż, spróbować zawsze można  powiedział.  Jak długo ma tu zostać?
 Jeszcze nie wiemy  odparł Motti.  Na pewno nie wyjedzie, dopóki się nie przygotuje. Poza tym musimy sprokurować mu nową tożsamość. Będziemy w kontakcie.
Po paru chwilach Motti odjechał.
Oster zaprowadził Millera do salonu, a ponieważ zapadał zmierzch, zapalił światło. Przedtem jednak zaciągnął zasłony.
 A więc chce pan uchodzić za byłego SS-mana?  spytał.
 Zgadza się.  Miller skinął głową.
 Zacznijmy więc od ustalenia kilku podstawowych faktów  ciągnął napastliwie Oster.  Nie wiem, gdzie pan służył w wojsku, ale
przypuszczalnie trafił pan do tego pozbawionego wszelkiej dyscypliny, demokratycznego żłobka, gdzie podcierają żołnierzom tyłki i który ma niby uchodzić za nową armię niemiecką. Po pierwsze, w czasie ostatniej wojny ta nowa niemiecka armia nie wytrzymałaby nawet dziesięciu sekund w starciu z doborowym pułkiem Brytyjczyków, Amerykanów czy Rosjan, gdy tymczasem dowolny oddział Waffen-SS mógł dać w dupę pięciokrotnie liczniejszej jednostce aliantów. Po drugie, Waffen-SS to najtwardsi, najlepiej wyszkoleni, najbardziej zdyscyplinowani, najszykowniejsi i najsprawniejsi żołnierze w dziejach ludzkości. Niezależnie od tego, co zrobili, fakt ten pozostaje faktem, więc musisz nabrać szyku, Miller. Takie będą reguły gry, dopóki przebywasz w tym domu. Kiedy na przykład wchodzę do pokoju, błyskawicznie stajesz na baczność. Masz to rozumieć dosłownie. Gdy przechodzę koło ciebie, trzaskasz obcasami i stoisz na baczność, aż odejdę pięć kroków. Kiedy mówię coś, co wymaga twojej odpowiedzi, wykrzykujesz: Jawohl! Herr Hauptsturmfuhrer". A kiedy daję ci rozkaz czy polecenie, odpowiadasz: Zu Befehl! Herr Hauptsturmfuhrer". Jasne?
Miller skinął głową zdumiony.
 Pięty razem!  wrzasnął Oster.  Muszę słyszeć trzask obcasów! Dobra, ponieważ możemy nie mieć za dużo czasu, zaczniemy już od dzisiaj. Przed kolacją weźmiemy się za stopnie, od szeregowca do generała. Poznasz szarże, sposób zwracania się, a także wszystkie insygnia na kołnierzu. Potem przejdziemy do rodzajów umundurowania w poszczególnych oddziałach SS oraz różnic w ich oznakach, musisz również wiedzieć, w jakich sytuacjach nosi się określone mundury. Potem przerobię z tobą cały kurs polityczno-ideologiczny, który przeszedłbyś w obozie szkoleniowym SS w Dachau, gdybyś miał okazję tam być. Następnie nauczę cię marszy, tego, co się śpiewa w czasie popijawy, a także piosenek poszczególnych jednostek. Mogę doprowadzić cię do etapu, na jakim znalazłbyś się kończąc szkolenie. Potem Leon będzie mi musiał powiedzieć, do jakiego oddziału zostałeś przydzielony, gdzie pracowałeś, pod czyim dowództwem służyłeś, co się z tobą działo pod koniec wojny i co robiłeś od 1945 roku. Niemniej jednak pierwsza część naszego treningu potrwa jakieś dwa, trzy tygodnie, nawet zakładając tempo przyspieszone. Przypominam ci poza tym, że to nie żarty. Kiedy już wejdziesz do Odessy" i dowiesz się, kto tam siedzi na górze, a potem zrobisz choćby jeden fałszywy
krok, to skończysz w kanale. Nie jestem mięczakiem, ale wierz mi, po tym, jak zdradziłem Odessę", nawet ja się ich boję. Dlatego właśnie mieszkam tutaj pod zmienionym nazwiskiem.
Po raz pierwszy od chwili, kiedy rozpoczął samotne polowanie na Eduarda Roschmanna, Miller zaczął się zastanawiać, czy nie zabrnął za daleko.
Mackensen zgłosił się do Werwolfa punktualnie o dziesiątej. Werwolf, zamknąwszy dla ostrożności drzwi, za którymi pracowała Hilda, posadził wykonawcę wyroków po przeciwnej stronie biurka i zapalił cygaro.
 Jest pewien dziennikarz, który usiłuje się dowiedzieć, gdzie obecnie przebywa, i pod jakim nazwiskiem, jeden z naszych towarzyszy  powiedział.
Mackensen skinął głową ze zrozumieniem. Już kilkakrotnie słyszał
podobny wstęp.
 W normalnych okolicznościach bylibyśmy skłonni poczekać z tą sprawą  ciągnął Werwolf  licząc, że albo ten człowiek w końcu się zniechęci i da za wygraną, albo dlatego, że poszukiwana przez niego osoba nie jest warta kosztów i zachodu, jakich wymagałoby zapewnienie jej dodatkowej ochrony.
 Ale tym razem jest inaczej?  spytał cicho Mackensen.
Werwolf skinął głową, z wyrazem twarzy, który można by uznać za szczery żal.
_ Właśnie. Tak się pechowo złożyło, że ten dziennikarz nieświadomie dotknął czułego punktu  pechowo dla obu stron; dla nas, ponieważ sytuacja może się skomplikować, a dla niego, bo będzie go to kosztować życie. Po pierwsze, człowiek, którego szuka, jest niezmiernie dla nas ważny ze względu na nasze długofalowe plany. Po drugie, ten dziennikarz to jakiś dziwny typ. Jest inteligentny, uparty, dociekliwy, i co mnie najbardziej boli, z determinacją szuka zemsty na jednym z naszych Kameraden.
 Czy ma jakieś osobiste powody?  zapytał Mackensen. Werwolf ściągnął brwi zakłopotany. Zanim odpowiedział, strzepnął
popiół z cygara.
 My nie widzimy żadnego, ale najwyraźniej musi jakiś być  mruknął.  Szukany przez niego człowiek ma przeszłość, która może
budzić pewne niezadowolenie wśród Żydów i ich przyjaciół. Był bowiem komendantem getta w Ostlandzie. Niektórzy ludzie, zwłaszcza obcokrajowcy, nie chcą uznać za słuszne tego, co tam robiliśmy. Sprawa jest tym dziwniejsza, że ten dziennikarz nie jest ani cudzoziemcem, ani Żydem, ani jakimś lewicowcem, ani też żadnym z tych dobrze znanych zapaleńców moralistów, którym udaje się tylko narobić trochę zamieszania i na tym koniec. Wydaje się, że ten człowiek jest kimś zupełnie innym. Jest młodym Niemcem, Aryjczykiem, synem bohatera wojennego, i żaden fakt z jego przeszłości nie uzasadnia tak głębokiej do nas nienawiści ani też zawziętości, z jaką usiłuje wytropić jednego z naszych Kameraden. I to pomimo zdecydowanego i wyraźnego ostrzeżenia, żeby się trzymał od tego z daleka. Dlatego też z niejakim żalem skazuję go na śmierć. Ale nie mam żadnego wyboru. Muszę wydać taki rozkaz.
 Zabić go?  upewnił się Majcher.
 Tak  potwierdził Werwolf.
 Gdzie przebywa obecnie?
 Tego nie wiemy.  Werwolf rzucił na biurko arkusze papieru kancelaryjnego pokryte pismem maszynowym.  Oto on. Peter Miller, dziennikarz i łowca faktów. Ostatnio widziano go w hotelu Dreesen" w Bad Godesberg. Na pewno już stamtąd wyjechał, ale to przynajmniej jakiś punkt zaczepienia. Można też zajrzeć do niego do domu. Mieszka ze swoją dziewczyną. Przedstaw się jako reporter jednego z ważniejszych magazynów, dla których ten Miller zwykle pracuje. Wtedy dziewczyna zechce z tobą rozmawiać i przypuszczalnie powie ci, gdzie go możesz znaleźć, o ile sama będzie wiedziała. Miller jeździ bardzo charakterystycznym samochodem. Tu znajdziesz wszystkie szczegóły.
 Będą mi potrzebne pieniądze  stwierdził Mackensen. Werwolf był na to przygotowany. Pchnął na drugą stronę biurka plik banknotów, w sumie dziesięć tysięcy marek.
 A rozkaz?  spytał zabójca.
 Znaleźć i zlikwidować  odparł Werwolf.
Dopiero 13 stycznia do Leona do Monachium dotarła wiadomość, że przed pięcioma dniami zmarł w Bremie Rolf Giinther Kolb. Wraz z listem od współpracownika Leona w północnych Niemczech nadeszło prawo jazdy zmarłego.
12  Akta Odessy"
Leon sprawdził jego szarżę i numer na swojej liście byłych SS-manów, a następnie przejrzał spis poszukiwanych w Niemczech zbrodniarzy wojennych i stwierdził, że Kolb w nim nie figuruje. Potem przez chwilę przyglądał się twarzy na zdjęciu i wreszcie podjął decyzję.
Zatelefonował do Mottiego, który miał właśnie dyżur w centrali telefonicznej, gdzie pracował. Motti zgłosił się do Leona zaraz po swojej zmianie. Leon położył przed nim prawo jazdy Kolba.
 Oto człowiek, którego potrzebujemy -- stwierdził.  W wieku dziewiętnastu lat został sierżantem sztabowym, awansował tuż przed zakończeniem wojny. Najwyraźniej brakowało im ludzi. Miller i Kolb w ogóle nie są do siebie podobni, nawet gdyby Millera ucharakteryzować, czego zresztą nie lubię, bo z bliska i tak wszystko wyłazi. Ale są prawie jednakowego wzrostu i budowy, więc potrzebne nam będzie tylko nowe zdjęcie. Z tym można jeszcze poczekać. Na razie musimy podrobić pieczątkę Wydziału Ruchu Drogowego policji w Bremie, żeby podstemplować zdjęcie. Zajmij się tym.
Kiedy Motti wyszedł, Leon połączył się z Bremą i wydał dalsze instrukcje.
 W porządku  pochwalił ucznia Alfred Oster.  Teraz zabierzemy się do piosenki. Słyszałeś o Pieśni Horsta Wessla?
 Oczywiście  odparł Miller.  To był hymn nazistów. Oster zanucił kilka pierwszych taktów.
 Ach tak, pamiętam. Ale nie znam słów.
 Musisz się koniecznie nauczyć paru piosenek  stwierdził Oster.  Tak na wszelki wypadek. Ale ta jest najważniejsza. Może nawet przyjdzie ci ją śpiewać w towarzystwie swoich Kameraden. Nie znając jej, podpisałbyś na siebie wyrok śmierci. No, powtarzaj za mną.
Wysoko flagi, szeregi zwarte..."
Był 18 stycznia.
Mackensen siedział popijając koktajl w barze hotelu Schweizerhof' w Monachium i rozmyślał o Millerze, człowieku, który stanowił dla niego taką zagadkę. Jego personalia oraz twarz wbiły mu się w pamięć.
Mackensen był człowiekiem dokładnym i nawet skontaktował się z głównym przedstawicielem Jaguara na Niemcy zachodnie. Dostał od niego zdjęcie reklamowe sportowego modelu XK 1508, wiedział więc, czego ma szukać. Kłopot w tym, że nie mógł tego samochodu nigdzie znaleźć.
Ślad, który rozpoczynał się w Bad Godesberg, wkrótce zawiódł go na lotnisko w Kolonii, skąd Miller poleciał na Nowy Rok do Londynu i wrócił po trzydziestu sześciu godzinach. Potem zarówno dziennikarz, jak i jego samochód zniknęli.
Przeszpiegi w mieszkaniu Millera dały mu okazję do rozmowy z ładną i wesołą dziewczyną, ale jedyne, co mogła dla niego zrobić, to pokazać mu list wysłany z Monachium, w którym Miller pisał, że się tam przez pewien czas zatrzyma.
Podczas tygodniowego pobytu w Monachium nie udało mu się jednak natrafić na Millera. Tutaj trop się urywał. Mackensen sprawdził każdy hotel, wszystkie publiczne i prywatne parkingi, stacje obsługi samochodów i stacje benzynowe. Nigdzie ani śladu. Mężczyzna, którego szukał, po prostu wyparował.
Skończywszy drinka, Mackensen zsunął się z barowego stołka i ruszył do telefonu, żeby zameldować Werwolfowi o rezultatach poszukiwań. W tym właśnie czasie, nie mając o tym zupełnie pojęcia, znajdował się dosłownie dwieście metrów od czarnego jaguara z żółtymi paskami, ukrytego na ogrodzonym podwórku sklepu z antykami, przy którym stał również pewien dom. W tym domu mieszkał Leon, przywódca niewielkiej grupki fanatyków.
W szpitalu ogólnym w Bremie mężczyzna w białym kitlu wszedł do pokoju, gdzie mieściła się rejestracja. Na szyi miał zawieszone słuchawki, co niewątpliwie wskazywało, że jest świeżo upieczonym internistą.
 Potrzebuję zajrzeć do papierów jednego z naszych pacjentów, nazywa się Rolf Giinther Kolb  zwrócił się do siedzącej tam rejestratorki.
Kobieta nie rozpoznała lekarza, ale nie było w tym nic dziwnego, ponieważ w szpitalu pracowało ich wielu. Przejrzała nazwiska w kartotece, natrafiła na umieszczoną z brzegu kartę Kolba i podała ją lekarzowi. W tym momencie zadzwonił telefon i kobieta poszła go odebrać.
Lekarz usiadł na jednym z krzeseł i przejrzał kartę chorobową pacjenta. Wynikało z niej, że Kolb stracił przytomność na ulicy i przewieziono go karetką do szpitala. W wyniku badań stwierdzono stadium krytyczne złośliwego raka żołądka. Uznano, iż operacja byłaby bezcelowa. Pacjentowi zaaplikowano szereg różnych lekarstw, choć bez większej nadziei na skutek, a następnie środki przeciwbólowe. Ostatnia kartka zawierała beznamiętne stwierdzenie: Pacjent zmarł w nocy z 8 na 9 stycznia. Przyczyna zgonu: rak jelita grubego. Brak najbliższej rodziny. Ciało przewieziono do kostnicy miejskiej 10 stycznia".
Podpis złożył lekarz prowadzący.
Świeżo upieczony internista wyjął ostatnią kartkę i na jej miejsce włożył inną: Pomimo zaawansowanego stadium choroby w chwili przyjęcia pacjenta do szpitala, podane leki okazały się skuteczne i stan jego zdrowia uległ poprawie. Stan ten był na tyle dobry, iż pacjent na własne życzenie został 16 stycznia przewieziony karetką do Kliniki Arcadia w Delmenhorst na rekonwalescencję".
Pod spodem widniał nieczytelny podpis.
Lekarz oddał kartę rejestratorce. Podziękował jej z uśmiechem i wyszedł. Było to 22 stycznia.
Trzy dni później Leon otrzymał kolejną informację, która wypełniła lukę w jego układance. Pracownik kasy biletowej w północnych Niemczech przesłał mu wiadomość, że pewien właściciel piekarni w Bremerhaven właśnie potwierdził rezerwację na zimowy rejs dla siebie i żony. Wypływają z Bremerhaven w niedzielę 16 lutego i przez cztery tygodnie będą żeglować po Morzu Karaibskim. Leon wiedział, że mężczyzna ten był w czasie wojny pułkownikiem SS, a następnie członkiem Odessy". Polecił Mottiemu kupić jakiś podręcznik dla piekarzy.
To dziwne. Od prawie trzech tygodni ludzie Werwolfa przeczesywali główne miasta Niemiec w poszukiwaniu Millera i jego sportowego jaguara. Obstawili też mieszkanie i garaż w Hamburgu. Złożyli ponadto wizytę mieszkającej w Osdorfie pani w średnim wieku, ale potrafiła tylko tyle powiedzieć, że nie wie, gdzie przebywa jej syn. Kilkakrotnie
dzwonili do dziewczyny imieniem Sigi, rzekomo proponując Millerowi bardzo pilną i doskonale płatną robotę w imieniu wydawcy jednego z najważniejszych pism ilustrowanych, ale dziewczyna także twierdziła, że nie wie, dokąd wyjechał jej narzeczony. Dopytywali się również w banku, ale od listopada Miller nie realizował żadnych czeków. Słowem  wyparował. Był już 30 stycznia i Werwolf wbrew własnej woli czuł się zobowiązany do kogoś zatelefonować. Z bólem serca podniósł słuchawkę i nakręcił numer.
Pół godziny później, gdzieś daleko w górach inny mężczyzna, odłożywszy słuchawkę, przez kilka minut klął gwałtownie pod nosem. Był piątkowy wieczór. Telefon zadzwonił dosłownie w chwilę po tym, jak przyjechał tu na weekend, żeby trochę odpocząć w swoim górskim domku.
Podszedł do okna w elegancko urządzonym gabinecie. Światło z pokoju padało na grubą pokrywę śniegu na trawniku; blask sięgał aż do sosen porastających prawie całą posiadłość.
Już od dzieciństwa marzył, żeby tak mieszkać  w ładnym domku z kawałkiem ziemi. Kiedy jako chłopiec jeździł na ferie świąteczne w góry w okolice Grazu, zawsze podziwiał posiadłości ludzi zamożnych. Teraz on sam dorobił się takiego domu i bardzo go lubił.
Był o niebo lepszy niż dom pracownika browaru, w którym się wychował. Lepszy niż dom w Rydze, gdzie mieszkał przez cztery lata. Lepszy niż umeblowany pokój w Buenos Aires czy hotelowy apartament w Kairze. Był dokładnie taki, o jakim zawsze marzył.
Telefon wytrącił go z równowagi. Odpowiedział swemu rozmówcy, że nie zauważył, by ktokolwiek się kręcił w pobliżu domu czy fabryki, nikt też o niego nie dopytywał. Ale był zaniepokojony. Kim, u diabła, jest ten Miller? Usłyszane przez telefon zapewnienie, że zajmą się dziennikarzem, tylko częściowo rozwiało jego niepokój. Rozmówca oraz jego towarzysze najwyraźniej uznali zagrożenie, jakie stwarzał Miller, za poważne, ponieważ już następnego dnia zamierzali przysłać mu kogoś do ochrony; człowiek ten miał być jego szoferem i zostać z nim do czasu podjęcia dalszych decyzji.
Zaciągnął zasłony w gabinecie, odcinając się od zimowego krajobrazu. Obite skórą drzwi tłumiły wszelkie hałasy domu. Jedyny odgłos, jaki się dało słyszeć, to trzask świeżych bali sosnowych w palenisku 
płonęły w masywnym kominku okolonym ozdobną ramą z wykutymi w żelazie pędami winorośli i różnymi zawijasami. Był to jeden z dawnych elementów tego domu, który kazał zachować w trakcie modernizacji. Nagle drzwi otwarły się i do środka zajrzała żona.
 Kolacja.
 Już idę, kochanie  odparł Eduard Roschmann.
Następnego ranka w sobotę codzienny trening Ostera z Millerem przerwało zjawienie się gości z Monachium. Samochodem z kierowcą przyjechali Leon i Motti, a także jeszcze jakiś mężczyzna z czarną torbą.
 Proszę pójść do łazienki przygotować swoje przybory  powiedział Leon do mężczyzny z torbą, kiedy znaleźli się w salonie.
Nieznajomy skinął głową i ruszył na górę. Kierowca pozostał w samochodzie.
Leon usiadł przy stole i poprosił Ostera i Millera, żeby także zajęli miejsca. Motti stał przy drzwiach trzymając w ręku aparat z fleszem.
Leon podał prawo jazdy Millerowi. Tam, gdzie przedtem była fotografia, widniało teraz puste miejsce.
 Oto człowiek, w którego się pan wcieli  zaczął.  Rolf Giinther Kolb, urodzony 18 czerwca 1925 roku. Co oznacza, że pod koniec wojny musiałby pan mieć dziewiętnaście lat, prawie dwadzieścia. A teraz trzydzieści dziewięć. Urodził się pan i wychował w Bremie. Wstąpił pan do Hitlerjugend w 1935 roku w wieku dziewięciu lat, a do SS w styczniu 1944 roku w wieku lat osiemnastu. Pańscy rodzice nie żyją. Zginęli w 1944 roku podczas bombardowania portu w Bremie.
Miller przyglądał się dokumentowi, który trzymał w ręku.
 A jego kariera w SS?  spytał Oster.  W tej chwili znaleźliśmy się jakby w ślepej uliczce.
 Jak mu idzie?  zainteresował się Leon. Traktował Millera w tym momencie jak powietrze.
 Nie najgorzej  odparł Oster.  Przepytywałem go wczoraj przez dwie godziny i całkiem nieźle wypadł. Tyle że nie wiedziałby zupełnie, co odpowiedzieć, gdyby ktoś zaczął wypytywać go o szczegóły dotyczące służby w SS.
Leon przez chwilę kiwał głową wertując papiery, które wyjął z aktówki.
 Nie znamy przebiegu kariery Kolba w SS  odparł.  Nie
mógł chyba zbyt wiele dokonać, bo jego nazwisko nie widnieje na żadnym liście gończym i nikt o nim nigdy nie słyszał. Może to i dobrze, bo prawdopodobnie także w Odessie" nic o nim nie wiedzą. Z drugiej strony niedobrze, ponieważ dopóki nikt go nie nęka, nie ma żadnych powodów szukać oparcia w organizacji. Dlatego też sami wymyśliliśmy mu przebieg służby. Proszę.
Wręczył kartki Osterowi, który zabrał się do czytania.
 W porządku.  Oster skinął głową.  Fakty trzymają się kupy i Kolb rzeczywiście mógłby obawiać się aresztowania, w razie gdyby go namierzono.
Leon był z siebie zadowolony.
 W tym będziesz musiał go jeszcze podszkolić. A poza tym znaleźliśmy dla niego poręczyciela, pewnego faceta z Bre-merhaven, byłego pułkownika SS, który 16 lutego wypływa na dłuższy rejs wypoczynkowy. Jest właścicielem piekarni. Kiedy Miller zgłosi się do Odessy", co naturalnie musi nastąpić po 16 lutego, przedstawi list, w którym ten człowiek zaręcza, że jego pracownik Kolb to naprawdę były SS-man i że faktycznie wpadł w tarapaty. Do tego czasu właściciel piekarni znajdzie się już na pełnym morzu i nie będzie można nawiązać z nim żadnego kontaktu.  Leon odwrócił się do Millera.  Właściwie powinien pan mieć też jakieś pojęcie o piekarstwie  rzekł podając mu podręcznik.  W końcu to pana zawód. Pracuje pan w piekarni od 1945 roku.
Nie wspomniał jednak ani słowem o tym, że właściciel piekarni wyjedzie tylko na cztery tygodnie i że po upływie tego czasu życie Millera zawiśnie na włosku.
 A teraz zaprzyjaźniony z nami fryzjer postara się zmienić nieco pański wygląd  powiedział Leon.  Potem zrobimy nowe zdjęcie do prawa jazdy.
Po podstrzyżynach w łazience na górze Miller miał tak krótkie włosy jak nigdy przedtem. Na czubku głowy wręcz przeświecała mu łysa czaszka. Zniknęła jego zmierzwiona czupryna i tym samym się postarzał. Fryzjer zrobił mu równiusieńki przedziałek z lewej strony głowy. Wyrwał mu także prawie wszystkie brwi.
 Takie rzadkie brwi nie postarzają człowieka, ale tuszują wiek w przybliżeniu od sześciu do ośmiu lat  wyjaśnił fryzjer.  Poza tym musi pan zapuścić wąsy. Wąziutkie, na szerokość ust. Wąsy zawsze
nieco postarzają człowieka. Czy będzie pan to w stanie zrobić w ciągu trzech tygodni?
 Bez problemu  odparł Miller wiedząc, jak często musi golić zarost na górnej wardze. Przyjrzał się swemu odbiciu w lustrze. Wyglądał na trzydziestoparoletniego mężczyznę. Wąsy dodadzą mu jeszcze jakieś cztery lata.
Kiedy zeszli na dół, Miller stanął na tle białego prześcieradła, które podtrzymywali Oster i Leon, a Motti zrobił mu kilka zdjęć en face.
 Wystarczy. Prawo jazdy będzie gotowe za trzy dni. Zaraz potem odjechali.
 Dobra, Kolb  powiedział Oster. Od tej chwili nie zwracał się już do niego w inny sposób.  Przeszedłeś szkolenie dla SS-manów w Musterlager w Dachau, następnie w lipcu 1944 roku wysłano cię do obozu koncentracyjnego we Flossenburgu i w kwietniu 1945 roku dowodziłeś plutonem egzekucyjnym, który zgładził admirała Canarisa, szefa Abwehry. Uczestniczyłeś także w zabójstwie kilku innych oficerów, których Gestapo podejrzewało o udział w zamachu na Hitlera w lipcu 1944 roku. Nic dziwnego, że władze bardzo by chciały dostać cię dzisiaj w swoje ręce. Admirał Canaris i jego ludzie nie byli Żydami. O czymś takim się nie zapomina. No dobra, do roboty, sierżancie sztabowy.
Cotygodniowa narada Mosadu dobiegała końca.
 Pozostała nam jeszcze ostatnia sprawa  rzekł generał Amit unosząc rękę  chociaż, moim zdaniem, o stosunkowo niewielkim znaczeniu. Otóż Leon donosi z Monachium, że już od pewnego czasu szkoli pewnego młodego Niemca, Aryjczyka, który z jakichś osobistych powodów żywi urazę do SS. Przygotowuje go, by mógł przeniknąć do szeregów Odessy".
 Czym się ten człowiek kieruje?  spytał podejrzliwie jeden z obecnych.
 Ma jakieś swoje powody.  Generał Amit wzruszył ramionami.  Chce odnaleźć byłego kapitana SS, niejakiego Roschmanna.
Szef Urzędu ds. Krajów Prześladowania, Żyd polskiego pochodzenia, uniósł gwałtownie głowę.
 Chodzi o Eduarda Roschmanna? Rzeźnika z Rygi?
 Dokładnie.
 Uch, gdyby tak udało nam się go dopaść, załatwilibyśmy nasze
itare porachunki.
 Jak mówiłem, Izrael nie jest już zainteresowany prowadzeniem wendety.  Generał Amit potrząsnął głową.  Mój rozkaz jest nieodwołalny. Nawet gdyby ten człowiek znalazł Roschmanna, nie wolno mu go zgładzić. Po aferze z Ben Galem dla Erharda byłby to ostatni gwóźdź do trumny. Rzecz w tym, że kiedy w Niemczech ginie jakiś były faszysta, wina spada zawsze na agentów izraelskich.
 A więc o co w tym wszystkim chodzi?  spytał szef Szabaku.
 Spróbują wykorzystać tego Niemca do identyfikacji kolejnych nazistowskich naukowców, którzy w tym roku mają zamiar wyjechać do Kairu. To jest dla nas sprawa priorytetowa. Proponuję wysłać do Niemiec naszego agenta, który kontrolowałby tego młodego dziennikarza. Chodzi tylko o obserwację, nic więcej.
 Ma pan na uwadze kogoś konkretnego?
 Owszem  odparł generał Amit.  Jest to człowiek dobrze wyszkolony i godny zaufania. Ma tylko śledzić tego Niemca i obserwować rozwój sytuacji. Meldunki będzie przesyłał mnie osobiście. To Vekke, może uchodzić za Niemca. Urodził się w Karlsruhe.
 A co z Leonem?  spytał ktoś inny.  Czy nie będzie próbował załatwić porachunków na własną rękę?
 Leon zrobi to, co mu się każe  odparł generał ze złością.  Nie pora na dalszy rozlew krwi.
Tego ranka w Bayreuth Miller przechodził kolejną próbę ognia.
 W porządku  stwierdził Oster.  Jakie słowa są wyryte na
rękojeści sztyletu SS-mana?
 Krew i honor  odparł Miller.
 Dobrze. Kiedy SS-man otrzymuje sztylet?
 Na defiladzie przed opuszczeniem obozu szkoleniowego.
 Dobra. Powtórz teraz przysięgę lojalności wobec Adolfa Hitlera. Miller wyrecytował wszystko co do słowa.
 Powtórz przysięgę krwi SS. Dziennikarz wykonał polecenie.
 Jakie znaczenie kryje się za symbolem trupiej czaszki? Miller przymknął oczy i powtórzył to, czego go uczono.
 Znak trupiej czaszki wywodzi się z dawnej mitologii germańskiej.
l
To symbol grup wojowników teutońskich, którzy przysięgli wierność! swemu przywódcy i towarzyszom walki aż do śmierci, a nawet potem w Walhalli. I stąd czaszka i skrzyżowane piszczele symbolizujące świat pozagrobowy.
 W porządku. Czy wszyscy SS-mani stawali się automatycznie członkami szwadronów śmierci?
 Nie. Ale obowiązywała ich taka sama przysięga. Oster wstał i przeciągnął się.
 Nieźle. Już chyba żadne inne z takich ogólnych pytań nie przychodzi mi do głowy. A teraz przejdźmy do szczegółów. Oto co powinieneś wiedzieć o obozie koncentracyjnym we Flossenburgu  to pierwsze i jedyne miejsce, gdzie odbywałeś służbę.
Mężczyzna siedzący przy oknie w samolocie linii lotniczych Olympic z Aten do Monachium był małomówny i zamknięty w sobie.
Niemiecki biznesmen, który zajmował sąsiedni fotel, po kilku próbach nawiązania rozmowy zrozumiał w czym rzecz i skupił się na lekturze Playboya. Pasażer obok wyglądał przez okno na rozpościerające się w dole Morze Egejskie. Wkrótce samolot zostawił za sobą słoneczną aurę regionu śródziemnomorskiego, wlatując nad przykryte czapami śniegu szczyty Dolomitów i Alp Bawarskich.
Biznesmenowi udało się dowiedzieć o swoim sąsiedzie przynajmniej jednego. Podróżny przy oknie był niewątpliwie Niemcem  mówił biegle po niemiecku i bezbłędnie znał kraj. Biznesmen wracający do domu ze stolicy Grecji, gdzie prowadził rozmowy handlowe, nie miał najmniejszej wątpliwości, że ma obok siebie rodaka.
Nie mógł się bardziej pomylić. Siedzący obok niego mężczyzna urodził się w Niemczech w Karlsruhe trzydzieści trzy lata temu. Nazywał się wtedy Josef Kapłan i był synem żydowskiego krawca. Miał trzy lata, kiedy Hitler doszedł do władzy, siedem, gdy oboje rodzice zostali zabrani czarną ciężarówką. Przez następne trzy lata, do 1940 roku, ukrywano go na strychu, aż w końcu i jego, wówczas dziesięciolatka, znaleziono i wywieziono podobną ciężarówką. Wczesną młodość spędził w różnych obozach koncentracyjnych, które przeżył jedynie dzięki wytrzymałości i pomysłowości typowych dla tego wieku. Przebywał tam aż do 1945 roku, kiedy to z dzikim błyskiem w oku wyrwał tabliczkę czekolady Hershey z wyciągniętej ręki jakiegoś
mężczyzny, który mówił coś do niego w obcym języku i przez nos, a on popędził w kąt, żeby zjeść swoją zdobycz, zanim mu ją ktoś
zabierze.
Dwa lata później, mając siedemnaście lat, kiedy przybrał już nieco
na wadze, lecz nadal był wygłodzony jak szczur, i tak jak szczur podejrzliwy i nieufny wobec wszystkiego i wszystkich, dopłynął na pokładzie statku President Warfield" alias Exodus" do ziemi znajdującej się daleko od Karlsruhe i Dachau.
Z upływem czasu nieco się oswoił, dojrzał, wielu rzeczy się nauczył, dorobił się żony i dzieci, a także stopnia oficerskiego, ale przez te wszystkie lata nie wyzbył się nienawiści do kraju, do którego właśnie się udawał. A jednak zgodził się jechać, schować głęboko zranione uczucia i raz jeszcze, tak jak już to dwukrotnie zrobił w ciągu ostatnich dziesięciu lat, przybrać maskę uprzejmości i dobroduszności, bez których nie mógłby przeistoczyć się z powrotem w Niemca.
Pozostałymi sprawami zajął się wywiad: zorganizował mu paszport, który miał w kieszeni na piersi, listy, karty kredytowe oraz inne rzeczy osobistego użytku charakterystyczne dla obywatela zachodnioeuropejskiego kraju, jak bielizna, buty, garnitury oraz walizki typowe dla niemieckiego kupca handlującego tekstyliami.
Kiedy samolot zanurzył się w ciężkich, marznących chmurach nad Europą, jeszcze raz przeanalizował swoje zadanie. Przez wiele dni i nocy spokojnym głosem wbijał mu je do głowy pułkownik w pewnym kibucu, który zrodził tak niewiele owoców, za to wydał tak wielu
agentów izraelskich.
Miał śledzić pewnego mężczyznę, Niemca, cztery lata młodszego od siebie, nie spuszczając go z oka, kiedy ten będzie próbował zrobić coś, czego kilku już przed nim próbowało, ale bez powodzenia  będzie usiłował przeniknąć w  szeregi   Odessy".  Miał go obserwować i oceniać postępy jego działania, miał też zwracać uwagę na osoby, z którymi się kontaktuje i którym go przekazywano, wreszcie miał się upewnić, czy temu człowiekowi uda się odkryć, kto zajmuje się werbunkiem niemieckich naukowców napływających do Egiptu, żeby pracować nad rakietami. Nie wolno mu pod żadnym pozorem się ujawnić ani działać na własną rękę.  A na koniec powinien zameldować o wszystkim, czego młodemu Niemcowi udało się  dowiedzieć,  zanim tamci  go  zdemaskują lub  zlikwidują,  bo jedna z tych ewentualności była nieunikniona. Wykona swoje zadanie,
ale bez większego entuzjazmu. Na szczęście nikt nie wymagał od niego, by wejście na powrót w skórę Niemca sprawiało mu przyjemność. Nikt nie kazał mu cieszyć się tym, że wśród nich przebywa, że mówi ich językiem i dowcipkuje sobie z nimi. Bo gdyby takie było polecenie, odmówiłby. Odmówiłby, ponieważ nienawidził ich wszystkich, także tego młodego dziennikarza, którego miał za zadanie śledzić. I nic nie zmieni jego uczuć, tego był pewien.
Następnego dnia Leon po raz ostatni złożył wizytę Osterowi i Millerowi. Mottiemu i Leonowi towarzyszył tym razem jakiś inny nieznajomy mężczyzna, znacznie od nich młodszy, opalony i sprawny fizycznie. Miller ocenił go na jakieś trzydzieści pięć lat. Przedstawiono go po prostu jako Josefa. Przez cały czas nieznajomy nie odezwał się
ani słowem.
 Byłbym zapomniał  zwrócił się Motti do Millera.  Przyprowadziłem pański samochód. Zostawiłem go w centrum miasta na parkingu przy rynku. Ale proszę nim nie jeździć na spotkania z ludźmi z Odessy"  dodał wręczając mu kluczyki.  Po pierwsze, za bardzo rzuca się w oczy. A po drugie, ma pan być przecież pomocnikiem piekarza, który musi uciekać, ponieważ go przypadkiem zidentyfikowano jako byłego strażnika z obozu. A ktoś taki nie mógłby mieć jaguara. Proszę więc na te spotkania jeździć
pociągiem.
Miller przytaknął, ale w głębi duszy było mu ciężko rozstawać się
z ukochanym samochodem.
 No dobra. Oto pańskie prawo jazdy z aktualnym zdjęciem. Jeśliby się ktoś pytał, może pan powiedzieć, że jeździ pan volkswagenem, ale zostawił go pan w Bremie, bo policja mogłaby rozpoznać
numery.
Miller spojrzał na dokument. Na zdjęciu był z krótkimi włosami, ale bez wąsów. Zawsze będzie mógł powiedzieć, że zapuścił je później, obawiając się, że zostanie rozpoznany.
 Człowiek, który nic o tym nie wiedząc stał się pańskim poręczycielem, wypłynął z Bremerhaven dziś rano. Chodzi o byłego pułkownika SS, obecnie właściciela piekarni i do niedawna pańskiego pracodawcę. Nazywa się Joachim Eberhardt. Oto napisany przez niego list do człowieka, z którym ma się pan spotkać. Papeteria jest
autentyczna, pochodzi z jego biura. Podpis także został doskonale podrobiony. W liście tym Eberhardt pisze, że jest pan godnym zaufania byłym SS-manem, który wpadł w tarapaty, ponieważ został rozpoznany. Prosi, by adresat tego listu pomógł panu zdobyć nowe dokumenty i nową tożsamość.
Leon podał list Millerowi. Dziennikarz przeczytał go i włożył z powrotem do koperty.
 Proszę zakleić  powiedział Leon i Miller wykonał polecenie.
 Kim jest ten człowiek, z którym mam się spotkać?  spytał. Leon wziął do ręki kartkę, na której było napisane nazwisko i adres.
 Oto on. Mieszka w Norymberdze. Nie wiemy dokładnie, co robił w czasie wojny, bo na pewno posługuje się fałszywym nazwiskiem. Ale jednego jesteśmy pewni: w Odessie" odgrywa istotną rolę. Możliwe, że zna Eberhardta, bo to ważna szycha w siatce organizacji na północne Niemcy. Proszę, oto zdjęcie naszego piekarza. Niech mu się pan dobrze przyjrzy, w razie gdyby kazali panu go opisać. Rozumiemy się?
Miller skinął głową przyglądając się fotografii.
 Kiedy będzie pan gotów, radzę zaczekać jeszcze kilka dni, aż statek Eberhardta odpłynie na tyle daleko, by znaleźć się poza zasięgiem łączności telefonicznej z lądem. Wolelibyśmy, żeby człowiek, z którym ma się pan spotkać, nie mógł się od razu skontaktować z Eberhardtem. Zaczekajmy więc, aż statek wypłynie na Atlantyk. Uważam, że powinien się pan zgłosić do niego nie wcześniej niż w czwartek rano.
 W porządku. Zatem w czwartek.  Miller skinął głową.
 I jeszcze dwie sprawy. Ma pan nie tylko wytropić Roschmanna, na czym panu osobiście zależy, lecz także zdobyć pewne informacje. Chcemy wiedzieć, kto teraz werbuje naukowców do pracy nad rakietami dla Nasera. Rekrutacja odbywa się tutaj, w Niemczech, i prowadzi ją Odessa". Chcemy wiedzieć, kto konkretnie się tym zajmuje. Po drugie, prosimy, żeby był pan z nami w kontakcie. Niech pan telefonuje z budki na ten numer.  Leon podał Millerowi karteczkę.  Pod tym telefonem zawsze ktoś będzie czekał na wiadomość, choć nie zawsze ja. Proszę nas informować, jak tylko się pan czegoś dowie.
Dwadzieścia minut później już ich nie było.
W drodze powrotnej do Monachium Leon i Josef siedzieli obok siebie na tylnym siedzeniu. Agent milcząc wcisnął się w kąt. Kiedy zostawili za sobą migocące światła Bayreuth, Leon trącił go lekko łokciem.
 Czemu pan taki ponury? Wszystko jest na dobrej drodze. Josef spojrzał na niego.
 Jak dalece ufa pan temu Millerowi?  spytał.
 Czy ufam? To najlepsza okazja, jaka się nam dotychczas trafiła, żeby dotrzeć do Odessy". W każdym towarzystwie Miller może uchodzić za byłego SS-mana. Oczywiście pod warunkiem, że nie straci głowy. Słyszał pan, co mówił Oster.
Nie rozwiało to wątpliwości Josefa.
 Moim zadaniem jest nie spuszczać go z oka  mruknął.  Mam go nie odstępować na krok, śledzić dzień i noc i meldować, z kim się spotyka i jaką ci ludzie zajmują pozycję w Odessie". Żałuję, że pozwoliłem mu poruszać się samopas i zgłaszać do mnie telefonicznie, kiedy mu przyjdzie na to ochota. A jeśli się nie zgłosi?
Leon nie potrafił ukryć złości. Najwyraźniej już wcześniej odbyli podobną dyskusję.
 Proszę posłuchać mnie raz jeszcze. Ten człowiek to moje odkrycie. To ja obmyśliłem sposób, w jaki ma się dostać do Odessy". To mój człowiek. Wiele lat czekałem, żeby znaleźć kogoś takiego, kto nie jest Żydem. Nie pozwolę, żeby wpadł tylko dlatego, że ktoś mu depcze po piętach.
 To amator, ja jestem zawodowcem  burknął agent.
 Jest także Aryjczykiem  odparował Leon.  Mam nadzieję, że zanim przestanie być dla nas użyteczny, dostarczy nam nazwiska dziesięciu najważniejszych ludzi z Odessy". A wtedy po kolei się z nimi rozprawimy. Wśród tej dziesiątki na pewno znajdzie się ten, który werbuje naukowców do rakiet. Proszę się nie martwić. Znajdziemy go i dowiemy się, kogo tym razem zamierza wysłać do Egiptu.
Miller, który pozostał w Bayreuth, spoglądał przez okno na sypiący śnieg. Nie miał najmniejszego zamiaru meldować się telefonicznie  nic a nic nie obchodzili go ci naukowcy. Nadal przyświecał mu tylko jeden cel, a był nim Eduard Roschmann.


Rozdział 12
Peter Miller ostatecznie rozstał się z Alfredem Osterem wieczorem w środę 19 lutego, kiedy to opuścił jego domek w Bayreuth i wyruszył do Norymbergi. Były SS-man żegnając go w progu uścisnął mu rękę.
 Powodzenia, Kolb. Nauczyłem cię wszystkiego, co sam umiem. A oto moja ostatnia rada. Nie wiem, jak długo uda ci się udawać Kolba. Pewnie nie za długo. Ale pamiętaj, jeśli ktoś zacznie się domyślać, że nie jesteś tym, za kogo się podajesz, nie upieraj się i wróć do swojego prawdziwego nazwiska.
Dziennikarz odszedł ulicą, a Oster zamknął drzwi.
 To najbardziej zwariowany pomysł, o jakim kiedykolwiek słyszałem  mruknął do siebie.
Miller miał do przejścia kilometr dzielący go od stacji kolejowej. Równym krokiem zszedł ze wzgórza i minął parking. Na małej stacyjce z charakterystycznymi bawarskimi okapami i szczytami kupił bilet do Norymbergi. Dopiero kiedy mijał kontrolera biletów przechodząc na peron, gdzie hulał wiatr, dowiedział się, że na pociąg do Norymbergi będzie musiał dość długo czekać.
 Bardzo mi przykro, ale dzisiaj pociąg jest spóźniony  powiedział kontroler.
To dziwne. Koleje niemieckie stawiały sobie punktualność za punkt honoru.
 A co się stało?  spytał Miller. Bileter wskazał głową wzdłuż linii kolejowej, tam gdzie tory ginęły pośród wzgórz i dolin przysypanych grubą powłoką świeżego śniegu.
Nieźle tam nasypało. W dodatku pług się właśnie zepsuł. Już go zaczęli naprawiać.
Po tylu latach uprawiania zawodu dziennikarza nienawidził przesiadywać w poczekalniach. Zbyt wiele czasu w nich spędził  zmęczony, przemarznięty, odrętwiały. Popijając kawę w małym bufecie spojrzał na bilet. Był przedziurkowany. Myślami wrócił do samochodu, który stał na wzgórzu.
Przecież nic by się nie stało, gdyby zaparkował go na drugim krańcu Norymbergi, kilka kilometrów od miejsca, gdzie powinien się zgłosić. Jeśliby po rozmowie kazano mu się udać gdzie indziej jakimś innym środkiem transportu, mógłby wówczas zostawić samochód w Monachium, nawet chowając go w garażu, żeby nie stał na widoku. Nikt by go nie znalazł. A już na pewno nie przed zakończeniem całej sprawy. Poza tym, myślał, w razie czego będzie mógł szybko wziąć nogi za pas, gdyby sytuacja tego wymagała. Przecież w Bawarii nikt prawdopodobnie nawet nie słyszał o nim ani o jego samochodzie.
Przypomniał sobie ostrzeżenie Mottiego, że jaguar za bardzo rzuca się w oczy, ale zaraz potem przyszła mu do głowy wskazówka, jakiej przed godziną udzielił mu Oster, żeby w razie czego szybko się zwijać. Jazda samochodem w tych okolicznościach była z pewnością ryzykowna, ale tyle samo ryzykował poruszając się bez samochodu. Przemyślał to wszystko jeszcze raz, a potem zostawił nie dopitą kawę, wyszedł ze stacji i ruszył pod górę. Niecałe dziesięć minut później siedział już za kierownicą jaguara wyjeżdżając z miasta.
Podróż do Norymbergi nie trwała długo. Gdy dojechał na miejsce, wynajął pokój w niewielkim hoteliku niedaleko dworca, zaparkował samochód w bocznej uliczce dwie przecznice dalej i przeszedłszy przez Bramę Królewską znalazł się w obrębie murów starego średniowiecznego miasta Albrechta Durera.
Było już ciemno, ale uliczne latarnie oraz rozświetlone okna domów wydobywały z mroku zabawne spiczaste dachy i dekoracyjne szczyty w otoczonym murami mieście. Łatwo można było sobie wyobrazić powrót do średniowiecza, kiedy to Norymbergą rządzili królowie Frankonii, a miasto dzięki rozkwitowi handlu stało się jednym z najbogatszych na terytorium państwa niemieckiego. Do świadomości Millera z trudem docierało, że prawie każda cegła i kamień, które widział wokół siebie, położono tam po 1945 roku. Miasto i jego brukowane uliczki oraz drewniane domy obrócone w proch przez bomby aliantów w 1943 roku zostało pieczołowicie zrekonstruowane na podstawie pierwotnych planów architektonicznych.
Dom, którego szukał, odnalazł dwie ulice dalej, niedaleko rynku; stał w cieniu bliźniaczych wież kościoła św. Zebalda. Nazwisko na drzwiach zgadzało się z tym na kopercie zawierającej list, który miał ze sobą  sfałszowany list polecający od byłego pułkownika SS, Joachima Eberhardta z Bremy. Ponieważ sam nigdy nie miał okazji poznać Eberhardta, mógł jedynie mieć nadzieję, że człowiek, z którym miał się tu w Norymberdze spotkać, także go nie zna.
Wrócił na rynek rozglądając się za jakąś restauracją, gdzie mógłby zjeść kolację. Minął ze dwie czy trzy tradycyjne frankońskie oberże, aż nagle zobaczył dym unoszący się ku mroźnemu niebu z komina niewielkiego narożnego domu pokrytego czerwoną dachówką, stojącego niemal na wprost wejścia do kościoła św. Zebalda. Była to knajpka serwująca parówki, sympatyczny lokalik, z tarasem od frontu okolonym doniczkami z fioletowym wrzosem, który troskliwy właściciel otrzepał rano ze śniegu.
W środku uderzyła go fala ciepła i panująca tam atmosfera ogólnej wesołości. Drewniane stoliki były prawie wszystkie zajęte, ale w rogu sali dostrzegł jakąś parę zbierającą się właśnie do wyjścia, zajął więc stolik, który zwolnili żegnając ich uśmiechem. Oni z kolei życzyli mu smacznego. Zamówił specjalność zakładu  tuzin małych, pikantnych parówek, a do tego butelkę miejscowego wina.
Po kolacji rozsiadł się wygodnie, sącząc powoli kawę, a na koniec czarny płyn popił jeszcze dwoma kieliszkami Asbachu. Nie miał wcale ochoty iść spać. Przyjemnie było tak siedzieć patrząc na iskrzący się ogień i słuchać, jak goście w kącie rycząc na całe gardło wyśpiewują jakąś regionalną pijacką przyśpiewkę; chwycili się pod ręce i bujali w obie strony, pod koniec każdej zwrotki unosząc w górę szklaneczki z winem i drąc się coraz głośniej.
Od dłuższego czasu zastanawiał się, czy naprawdę warto narażać życie poszukując mężczyzny, który przed dwudziestu laty popełnił jakieś zbrodnie. Był już niemal gotów się wycofać, zgolić wąsy, zapuścić ponownie włosy i wrócić do Hamburga i Sigi, i wygrzanego przez nią łóżka.
Podszedł do niego kelner, skłonił się lekko i z wesołym Bitte schón" położył na stole rachunek.
Miller sięgnął ręką do portfela i jego palce dotknęły fotografii. Wyciągnął ją i przez chwilę oglądał. Sponad kołnierzyka z czarnymi dystynkcjami i srebrnymi błyskawicami patrzyły na niego jasne, przekrwione oczy i zasznurowane usta.
 Ty skurwielu!  mruknął i przytknął róg fotografii do świecy na stole. Kiedy ze zdjęcia została tylko kupka popiołu, wsypał resztki do miedzianej popielniczki. Zdjęcie nie będzie mu już potrzebne. Bez trudu rozpozna tę twarz, kiedy ją zobaczy.
Zapłacił za kolację, zapiął szczelnie płaszcz i wrócił do hotelu.
Mniej więcej w tym samym czasie Mackensen stawiał czoło wściekłemu i zbitemu z tropu Werwolfowi.
 Do diabła, co to znaczy, że zniknął?  warknął szef Odessy".  Nie mógł przecież tak po prostu zapaść się pod ziemię! Jego samochód to chyba najbardziej rzucający się w oczy wóz w całych Niemczech. Widać go na kilometr. Sześć tygodni poszukiwań i możesz mi powiedzieć tylko tyle, że go nigdzie nie widziano?
Mackensen czekał, aż Werwolfowi minie atak wściekłości.
 Ale to prawda  odezwał się w końcu.  Sprawdziłem jego mieszkanie w Hamburgu, rzekomi przyjaciele Millera rozmawiali z jego dziewczyną i matką, kontaktowaliśmy się też z jego kumplami. Nikt nic nie wie. Przez cały ten czas jego samochód musiał stać gdzieś ukryty w garażu. Facet jakby się zapadł pod ziemię. Ostatni trop, na jaki natrafiliśmy, prowadził na parking przy lotnisku w Kolonii, skąd po powrocie z Londynu Miller wyruszył na południe i ślad po nim zaginął.
 Musimy go znaleźć  powtórzył Werwolf.  Nie wolno mu dotrzeć w pobliże tego człowieka. Byłaby to klęska.
 Prędzej czy później sam się znajdzie  powiedział Mackensen z przekonaniem.  Musi się gdzieś pojawić. I wtedy go dopadniemy.
Werwolf przez chwilę rozważał to, co tak cierpliwie i logicznie tłumaczył mu zawodowy łowca ludzi. Skinął powoli głową.
 W porządku. Chcę zatem, żebyś cały czas był w pobliżu. Znajdź sobie jakiś pokój w mieście. Spróbujemy go przetrzymać. Ale zależy mi, żebyś był pod ręką.
 Tak jest. Poszukam sobie jakiegoś hotelu i podam telefonicznie swoje namiary. Będzie pan mógł do mnie dzwonić o każdej porze. Pożegnał się z przełożonym i wyszedł.

Następnego ranka Miller udał się z wizytą do człowieka, z którym chciał się spotkać, tuż przed dziewiątą, licząc, że o tej porze zastanie go jeszcze w domu. Nacisnął wypolerowany dzwonek u drzwi wejściowych i czekał. Otworzyła mu służąca, która wprowadziła go do salonu, a sama poszła zawiadomić swego chlebodawcę.
Mężczyzna, który dziesięć minut później wkroczył do pokoju, miał ponad pięćdziesiąt lat, był jasnym szatynem o skroniach lekko przyprószonych siwizną, opanowanym i wytwornym. Meble oraz elegancki wystrój pokoju świadczyły o zamożności gospodarza.
Spoglądał na niespodziewanego gościa bez większego zainteresowania, krytycznym okiem oceniwszy jego ubiór  tanie spodnie i marynarkę  jako typowy dla robotnika.
 Czym mogę służyć?  spytał spokojnie. Gość najwyraźniej czuł się niezręcznie, jakby bogaty wystrój salonu wprawiał go w zażenowanie.
 Myślałem, Herr Doktor, że może mógłby mi pan pomóc.
 No cóż  odrzekł mężczyzna.  Chyba orientuje się pan, że moje biuro znajduje się niedaleko stąd. Proszę się tam udać i zgłosić do sekretarki, która wyznaczy panu spotkanie.
 Wie pan, tak naprawdę to nie chodzi mi o zawodową pomoc  odparł Miller. Przeszedł na lokalną gwarę, którą mówiło się w środowisku robotniczym w okolicach Hamburga i Bremy. Był najwyraźniej speszony. Brakowało mu słów, więc wyciągnął z kieszeni marynarki list i podał swemu rozmówcy.  Mam ze sobą list polecający od człowieka, który powiedział mi, że mogę się do pana zwrócić.
Członek Odessy" bez słowa wziął kopertę, rozdarł ją i szybko przebiegł wzrokiem treść listu. Wtedy wyraźnie spoważniał i przyjrzał się Millerowi dokładniej.
 Rozumiem, Herr Kolb. Proszę usiąść.
Wskazał Millerowi krzesło z oparciem, a sam usadowił się w fotelu klubowym. Przez kilka minut ze zmarszczonym czołem przyglądał się badawczo swemu gościowi.
 To jak pan się nazywa?  rzucił nieoczekiwanie.
 Kolb, proszę pana.
 A na imię?
 Rolf Giinther.
 Czy ma pan przy sobie jakieś dokumenty?
 Tylko prawo jazdy.  Miller zrobił zakłopotaną minę.

 Proszę mi je pokazać.
Adwokat, bo taki był właśnie zawód mężczyzny, wyciągnął rękę, zmuszając Millera, żeby wstał i włożył mu prawo jazdy do otwartej dłoni. Wziął je, otworzył i przestudiował wszystkie dane. Następnie rzucił okiem na Millera, porównując zdjęcie z twarzą gościa. Wszystko się zgadzało.
 Kiedy się pan urodził?  spytał nagle.
 Kiedy mam urodziny? No... 18 czerwca, proszę pana.
 Chodzi o rok, Kolb.
 1925.
Adwokat oglądał prawo jazdy jeszcze przez kilka minut.
 Proszę tu zaczekać  odezwał się niespodziewanie, po czym wstał i wyszedł.
Przeszedł przez cały dom, aż do tylnej jego części, gdzie mieścił się jego gabinet. Klienci mogli dostać się tam osobnym wejściem od ulicy na zapleczu. Wszedł prosto do gabinetu i otworzył sejf wbudowany w ścianę. Wyjął stamtąd grubą księgę i zaczął ją kartkować.
Tak się złożyło, że imię i nazwisko Joachima Eberhardta obiło mu się o uszy, choć nigdy nie poznali się osobiście. Nie był całkiem pewien, jaka była jego ostatnia ranga w SS. W książce znalazł potwierdzenie informacji zawartej w liście. Joachim Eberhardt został mianowany pułkownikiem Waffen-SS 10 stycznia 1945 roku. Przerzucił jeszcze kilka kartek i sprawdził pod nazwiskiem Kolb. W książce widniało siedem osób o tym nazwisku, ale Rolf Giinther był tylko jeden. Sierżant sztabowy od kwietnia 1945 roku. Data urodzenia  18.06.1925. Zamknął książkę, odłożył ją na miejsce i zatrzasnął sejf. Następnie wrócił do salonu. Jego gość siedział sztywno na krześle, nadal nie czując się zbyt swobodnie. Adwokat także usiadł.
 Nie jestem przekonany, czy będę w stanie panu pomóc. Miller przygryzł wargi.
 Nie mam się do kogo zwrócić, proszę pana. Poprosiłem Herr Eberhardta, żeby mi pomógł, kiedy mnie zaczęli szukać, i on dał mi ten list i poradził, żebym się zgłosił do pana. Powiedział, że jeśli pan mi nie pomoże, to nikt mi nie pomoże.
Adwokat oparł się wygodnie w fotelu i spojrzał w sufit.
 Ciekaw jestem, dlaczego do mnie nie zadzwonił, skoro chciał się ze mną porozumieć  zastanawiał się głośno, najwyraźniej nie licząc na odpowiedź.
 Może o czymś takim wolał nie rozmawiać przez telefon  zasugerował Miller z nadzieją w głosie.
 Możliwe  odparł krótko adwokat posyłając mu pogardliwe spojrzenie.  Proszę mi lepiej opowiedzieć, jak to się stało, że wpadł pan w takie tarapaty.
 Już mówię. A więc ten człowiek mnie rozpoznał i potem powiedzieli, że przyjdą mnie aresztować. No to po prostu uciekłem. Bo co innego miałem zrobić?
Adwokat westchnął.
 Proszę zacząć od początku  rzekł znużonym głosem.  Kto pana rozpoznał i jako kogo?
Miller wciągnął głęboko powietrze.
 Dobrze. No więc, byłem w Bremie. Tam mieszkam i pracuję. To znaczy pracowałem u Herr Eberhardta w piekarni, aż się to wszystko zaczęło. Jakieś cztery miesiące temu szedłem sobie ulicą i nagle zrobiło mi się tak jakoś dziwnie. Czułem, że jestem bardzo chory, miałem okropne bóle brzucha. Nawet straciłem przytomność. Zemdlałem na chodniku. I zabrali mnie do szpitala.
 Do którego?
 Do tego ogólnego. Zrobili mi jakieś badania i powiedzieli, że mam raka jelit. Myślałem, że już koniec ze mną.
 Bo przeważnie tak jest  zauważył adwokat sucho.
 Tak sobie właśnie myślałem. Ale okazało się, że to dopiero początek choroby. W każdym razie nie operowali mnie, tylko dawali cały czas jakieś lekarstwa, i po pewnym czasie choroba się cofnęła.
 Jak dotąd miał pan dużo szczęścia. No więc, jak to się stało, że ktoś pana rozpoznał?
 No właśnie. Był tam taki jeden pielęgniarz w szpitalu, Żyd, i on bez przerwy mi się przyglądał. Za każdym razem, jak miał dyżur, gapił się na mnie. Patrzył w taki dziwny sposób, rozumie pan. I zacząłem się niepokoić, bo tak na mnie patrzył, jakby chciał powiedzieć: ja pana skądś znam. Ja go nie rozpoznałem, ale mam wrażenie, że on mnie tak.
 Proszę mówić dalej  powiedział adwokat z rosnącym zainteresowaniem.
 A więc jakiś miesiąc temu stwierdzili, że można mnie przenieść na rekonwalescencję do takiej specjalnej kliniki. Koszty pokrywało ubezpieczenie, jakie miałem w piekarni. Zanim wyszedłem ze szpitala w Bremie, przypomniałem sobie, skąd znam tego człowieka. To znaczy tego Żydka. Zorientowałem się dopiero po kilku tygodniach. Był więźniem we Flossenburgu.
 Pan był we Flossenburgu?  Adwokat aż podskoczył.
 No właśnie miałem do tego dojść. Chciałem panu o tym powiedzieć. To stamtąd pamiętam tego sanitariusza. Dopiero w szpitalu w Bremie dowiedziałem się, jak się nazywa. We Flossenburgu był jednym z żydowskich więźniów, którzy pomagali nam spalić ciała admirała Canarisa i innych oficerów straconych za udział w zamachu na Fuhrera.
 To pan był wśród tych, którzy dokonali egzekucji na Canarisie i pozostałych?  Adwokat patrzył na niego ze zdumieniem.
 No, dowodziłem plutonem egzekucyjnym  powiedział Miller wzruszając ramionami.  To przecież byli zdrajcy, prawda? Próbowali zabić Fuhrera.
 Drogi przyjacielu  rzekł adwokat uśmiechając się.  Przecież ja nie robię panu żadnych wyrzutów. Oczywiście, że to byli zdrajcy. A Canaris nawet przekazywał informacje aliantom. Wszyscy byli zdrajcami, cała ta hołota z Wehrmachtu, z generałami na czele. Tylko jestem zaskoczony, że natknąłem się na człowieka, który ich zabił.
 Problem w tym, że ci, którzy są teraz u władzy, chcieliby mnie dostać w swoje ręce.  Miller uśmiechnął się słabo.  Bo zabijanie Żydów to jedno, ale teraz wielu mówi, że Canaris i cała reszta to byli bohaterowie.
Adwokat skinął głową.
 Tak, z pewnością. W obecnej sytuacji w Niemczech mógłby pan mieć spore kłopoty z władzami. Proszę mówić dalej.
 Zacząłem rekonwalescencję i nie spotkałem już więcej tego Żyda. Ale w zeszły piątek ktoś zadzwonił do mnie do kliniki. Myślałem, że może z piekarni, ale ten człowiek nie chciał się przedstawić. Powiedział tylko, że jest dobrze poinformowany i że ktoś doniósł na mnie tym świniom z Ludwigsburga i że właśnie przygotowywany jest nakaz mojego aresztowania. Nie mam pojęcia, kto to mógł być, ale wyglądało na to, że wie, o co chodzi. Jego głos brzmiał tak urzędowo. Rozumie pan, co mam na myśli?
Adwokat potaknął ze zrozumieniem.
 Co miałem robić? Zwiałem. Nie wiedziałem, gdzie się podziać.

Nie pojechałem do domu, bo bałem się, że tam mogą na mnie czekać. Nawet nie zabrałem swojego volkswagena, wciąż stoi przed domem. Miałem kiepską noc z piątku na sobotę, ale zaraz potem przyszedł mi do głowy pewien pomysł. Poszedłem do mojego szefa, Herr Eberhardta, do niego do domu. Adres wziąłem z książki telefonicznej. Był dla mnie bardzo miły. Powiedział, że następnego dnia rano wypływa z Frau Eberhardt na zimowy rejs po Morzu Karaibskim, ale że spróbuje mi jakoś pomóc. Potem dał mi ten list i powiedział, żebym się do pana zgłosił.
 Na jakiej podstawie doszedł pan do wniosku, że to właśnie Herr Eberhardt może panu pomóc?
 No, tak. Właściwie to nie wiem, co on robił w czasie wojny, ale w piekarni był zawsze dla mnie bardzo miły. Poza tym, jakieś dwa lata temu mieliśmy małe przyjęcie dla pracowników. Trochę sobie wszyscy popiliśmy, rozumie pan? Poszedłem do ubikacji i zastałem tam Herr Eberhardta, jak mył ręce. Śpiewał. Śpiewał Pieśń Horsta Wessla. Więc się przyłączyłem. I tak żeśmy sobie razem śpiewali w tej łazience. A potem on poklepał mnie po plecach, kazał nikomu nie mówić ani słowa i wyszedł. Przypomniałem sobie o tym wszystkim dopiero teraz, kiedy znalazłem się w tarapatach. I pomyślałem sobie, że może tak jak ja był w SS, i dlatego zwróciłem się do niego, żeby mi pomógł.
 I on pana odesłał do mnie? Miller potaknął.
 Jak się nazywał ten żydowski pielęgniarz?
 Harstein, proszę pana.
 A klinika?
 Arcadia, w Delmenhorst, koło Bremy.
Adwokat ponownie skinął głową, zanotował coś na kartce wyrwanej z notatnika i wstał.
 Proszę tu zaczekać  powiedział wychodząc.
Minął przedpokój i wszedł do gabinetu. W informacji dowiedział się o numery telefonu piekarni Eberhardta, szpitala ogólnego w Bremie, a także kliniki Arcadia w Delmenhorst. Najpierw zadzwonił do piekarni.
Sekretarka Eberhardta była bardzo uprzejma.
 Ogromnie mi przykro, ale Herr Eberhardt wyjechał na urlop. Nie, nie ma z nim żadnego kontaktu. Jest jak co roku na rejsie po Morzu Karaibskim wraz z Frau Eberhardt. Wróci za cztery tygodnie. Może ja mogłabym w czymś panu pomóc?

Odpowiedział, że to niemożliwe, i odłożył słuchawkę. Następnie nakręcił numer szpitala ogólnego w Bremie i poprosił o połączenie z działem personalnym.
 Mówię z wydziału opieki społecznej, sekcja emerytur  skłamał gładko.  Chciałbym się tylko upewnić, czy pracuje u was pielęgniarz o nazwisku Harstein?
Nastąpiła chwila milczenia, podczas gdy dziewczyna szukała nazwiska w kartotece zatrudnionych.
 Owszem  odparła po chwili.  Dawid Harstein.
 Dziękuję  powiedział adwokat i rozłączył się. Nakręcił jeszcze raz ten sam numer i poprosił o połączenie z rejestracją.
 Dzwonię z biura piekarni Eberhardta  powiedział.  Chciałbym dowiedzieć się o stan zdrowia jednego z naszych pracowników, który znalazł się w waszym szpitalu z rozpoznaniem raka jelit. Czy mogłaby mnie pani poinformować, jak on się czuje? Nazywa się Rolf Giinther Kolb.
Nastąpiła kolejna przerwa. Rejestratorka znalazła kartę chorobową Rolfa Giinthera Kolba i spojrzała na ostatnią stronę.
 Został już wypisany  oznajmiła swemu rozmówcy.  Stan jego zdrowia uległ tak znacznej poprawie, że przewieziono go do kliniki na rekonwalescencję.
 To wspaniała wiadomość  odrzekł adwokat.  Byłem właśnie na urlopie na nartach i jeszcze nie znam wszystkich nowin. Czy mogłaby mi pani powiedzieć, do jakiej kliniki został przewieziony?
 Do kliniki Arcadia w Delmenhorst  padła odpowiedź.
Mężczyzna odłożył słuchawkę i nakręcił numer kliniki. Telefon odebrała jakaś dziewczyna. Wysłuchawszy, o co chodzi, zwróciła się do siedzącego obok doktora, zakrywając dłonią słuchawkę.
 Ten ktoś pyta o pacjenta, o którym pan wspominał, o Kolba  powiedziała. Lekarz wziął od niej słuchawkę.
 Słucham?  odezwał się.  Mówi doktor Braun, dyrektor kliniki.
Słysząc to nazwisko sekretarka rzuciła swemu szefowi zdziwione spojrzenie. Lekarz wysłuchał człowieka telefonującego z Norymbergi nawet nie mrugnąwszy okiem.
 Niestety, Herr Kolb opuścił klinikę na własne życzenie w piątek po południu  powiedział bez zająknienia.  To zupełnie nietypowe, przyznaję, ale nie mogłem nic na to poradzić. Trafił do nas ze szpitala w Bremie. Miał raka jelit, który został częściowo zaleczony. Przez chwilę jeszcze trzymał słuchawkę przy uchu.
 Doprawdy nie ma za co. Cieszę się, że mogłem panu pomóc. Lekarz, który naprawdę nazywał się Rosemayer, rozłączył się i zaraz potem nakręcił numer w Monachium.
 Telefonował ktoś pytając o Kolba  rzucił bez żadnych wstępów.  Zaczęło się sprawdzanie.
Tymczasem adwokat w Norymberdze odłożył słuchawkę i wrócił do salonu.
 W porządku, Kolb. Wszystko wskazuje na to, że jest pan tym, za kogo się podaje.
Miller wpatrywał się w niego zdumiony.
 Niemniej, chciałbym zadać panu jeszcze kilka pytań. Nie ma pan chyba nic przeciwko temu?
 Skądże, proszę pana.
Gość, nadal zaskoczony, pokręcił głową.
 No dobrze. Czy jest pan obrzezany? Miller gapił się na niego bezmyślnie.
 Nie, nie jestem  odparł nieśmiało.
 Proszę pokazać  polecił spokojnie adwokat. Miller, wciąż nieruchomy, wpatrywał się w niego jak sroka w gnat.
 To rozkaz, sierżancie sztabowy!  wrzasnął adwokat. Miller wyskoczył z krzesła i wyprężył się jak struna.
 Zu Befehl!
Nadal stał na baczność z kciukami wzdłuż szwów spodni. Stał tak przez trzy sekundy, a potem rozpiął rozporek. Adwokat spojrzał przelotnie, a następnie ruchem głowy polecił mu się zapiąć.
 No cóż, przynajmniej nie jest pan Żydem  mruknął przyjaźnie. Miller, siadając ponownie na swoim krześle, zarechotał, szeroko otwierając usta.
 A niby dlaczego miałbym być? Adwokat uśmiechnął się.
 Muszę panu powiedzieć, że mieliśmy już kilka przypadków, kiedy Żydzi próbowali podawać się za naszych Kameraden. Ale na dłuższą metę nikomu się to nie udało. Teraz muszę się jeszcze trochę od pana dowiedzieć. Będę zadawał panu krótkie pytania. Sarn pan rozumie, musimy wszystko sprawdzić. Gdzie się pan urodził?

 W Bremie.
 Zgadza się. Takie miejsce urodzenia widnieje w kartotece SS. Przed chwilą sprawdziłem. Czy był pan w Hitlerjugend?
 Tak,   proszę   pana.   Wstąpiłem,  jak   miałem   dziesięć   lat, w 1935 roku.
 Czy pańscy rodzice byli dobrymi narodowymi socjalistami?
 Oboje.
 Co się z nimi stało?
 Zginęli w Bremie podczas bombardowania.
 Kiedy wstąpił pan do SS?
 Wiosną czterdziestego czwartego. Miałem osiemnaście lat.
 Gdzie odbywał pan szkolenie?
 W obozie w Dachau.
 Czy ma pan pod prawą pachą wytatuowaną grupę krwi?
 Nie. A zresztą byłoby to z lewej strony.
 Dlaczego nie ma pan tatuażu?
 No bo w sierpniu 1944 roku mieliśmy właśnie zakończyć szkolenie i wyjechać do naszej pierwszej jednostki Waffen-SS. I wtedy w lipcu przysłano do obozu we Flossenburgu wielu oficerów zamieszanych w zamach na Fiihrera. Z Flossenburga poprosili o natychmiastowe odkomenderowanie dodatkowych oddziałów z Dachau. No więc wybrano mnie i jeszcze kilkunastu innych, którzy też szczególnie się wyróżniali, i od razu tam wysłano. Ominęło nas tatuowanie i oficjalna parada na zakończenie. Komendant powiedział, że to nie szkodzi, bo i tak nigdy nie będziemy wysłani na front.
Adwokat skinął głową. W lipcu 1944 roku komendant na pewno musiał też zdawać sobie sprawę, że wojna już długo nie potrwa, ponieważ alianci zdołali wedrzeć się dość głęboko na terytorium Francji.
 Czy otrzymał pan sztylet?
 Tak jest, proszę pana. Z rąk samego komendanta.
 Jakie słowa są na nim wypisane?
 Krew i honor.
 Czego uczono pana w Dachau?
 Przeszedłem pełne przeszkolenie wojskowe, a także szkolenie polityczno-ideologiczne, uzupełniające moje wiadomości nabyte w Hitlerjugend.
 Czy uczył się pan również piosenek?
 Tak.
 Jak się nazywa śpiewnik z marszami, który zawiera Pieśń Horsta Wessla?
 Czas walczyć dla Narodu.
 Gdzie znajdował się obóz szkoleniowy w Dachau?
 Szesnaście kilometrów na północ od Monachium, trzy od obozu koncentracyjnego o tej samej nazwie.
 Jak wyglądał pański mundur?
 Szarozielony. Miał czarne wyłogi przy kołnierzu i dystynkcje z lewej strony. Do tego bryczesy, buty z cholewami i czarny skórzany pas z metalową klamrą.
 Jak brzmi motto na klamrze?
 Na środku jest swastyka, a wokół niej słowa: Lojalność to mój honor".
Adwokat wstał i przeciągnął się. Potem zapalił papierosa i podszedł do okna.
 Teraz, sierżancie sztabowy Kolb, proszę mi opowiedzieć o obozie we Flossenburgu. Gdzie się znajdował?
 Między Bawarią i Turyngią.
 Kiedy powstał?
 W 1934 roku. Jako jeden z pierwszych obozów dla tej hołoty, która śmiała się przeciwstawić Fiihrerowi.
 Jaki zajmował teren?
 Kiedy ja tam przebywałem, miał trzysta metrów na trzysta. Otaczało go dziewiętnaście wież strażniczych wyposażonych w ciężką i lekką broń maszynową. Plac apelowy miał sto dwadzieścia metrów na sto czterdzieści. Nieźle się tam zabawialiśmy z żydłakami.
 Do rzeczy  przerwał mu adwokat.  W jakich warunkach mieszkali więźniowie?
 Zajmowali dwadzieścia cztery baraki. Mieli kuchnię, łaźnię, ambulatorium. Były też różne warsztaty.
 A jak mieszkali strażnicy z SS?
 Mieliśmy dwa baraki, sklep i burdelik.
 Jak pozbywano się trupów?
 Poza drutami zbudowano niewielkie krematorium. Z obozu można było się tam dostać podziemnym przejściem.
 Czym głównie zajmowali się więźniowie?
 Pracowali w kamieniołomach, które także znajdowały się poza terenem obozu, miały oddzielne ogrodzenie z drutu kolczastego i wieże strażnicze.
 Ilu więźniów liczył obóz pod koniec 1944 roku?
 Jakieś szesnaście tysięcy.
 Gdzie znajdowało się biuro komendanta?
 Poza ogrodzeniem, w połowie zbocza, z którego widać było obóz.
 Jak nazywali się kolejni komendanci?
 Do czasu, kiedy mnie tam przeniesiono, było ich dwóch. Pierwszym był major SS Karl Kiinstler, po nim kapitan Karl Fritsch, a ostatni to podpułkownik SS Max Kogel.
 Jaki numer miał wydział polityczny?
 Numer dwa.
 Gdzie się mieścił?
 W biurze komendanta.
 Czym się zajmował?
 Miał dopilnować, żeby zgodnie z poleceniem Berlina w przypadku niektórych więźniów zastosowano ostateczne rozwiązanie.
 Czy chodziło o Canarisa i pozostałych spiskowców?
 Tak jest, o nich wszystkich.
 Kiedy przeprowadzono likwidację?
 29 kwietnia 1945 roku. Amerykanie byli już w Bawarii, więc nadeszły rozkazy, żeby wykończyć spiskowców. Kilku z nas wyznaczono do tego zadania. Dopiero co zostałem mianowany sierżantem sztabowym, chociaż do obozu przyjechałem jako prosty szeregowy. Stanąłem na czele plutonu, który rozstrzelał Canarisa i pozostałą piątkę. Potem grupa Żydów pochowała ciała. Wśród nich właśnie był ten Harstein, a niech go wszyscy diabli! Następnie spaliliśmy dokumenty obozowe. Jakiś czas później nadszedł rozkaz, żeby przeprowadzić więźniów na północ. W trakcie marszu dowiedzieliśmy się, że Fiihrer popełnił samobójstwo. No cóż, wtedy oficerowie nas zostawili. Więźniowie zaczęli uciekać do lasu. Kilku z nich zastrzeliliśmy, ale to wszystko nie miało już większego sensu. Amerykańcy deptali nam po .piętach.
 Ostatnie pytanie na temat obozu, sierżancie. Kiedy stojąc w dowolnym miejscu podniósł pan głowę do góry, to co pan widział?
 Niebo?  Miller miał zdziwioną minę.
 Proszę nie opowiadać głupot. Chodzi mi o to, co było widać na horyzoncie?

 Ach, pewnie ma pan na myśli to wzgórze z ruinami wieży? Adwokat skinął głową z uśmiechem.
 Pochodzi z XIV wieku. W porządku, Kolb. Był pan we Flossenburgu. A jak się pan stamtąd wydostał?
 W trakcie marszu wszyscyśmy się rozdzielili. Natknąłem się na jakiegoś wojskowego, szeregowca, który włóczył się po okolicy, zdzieliłem go w łeb i zabrałem mundur. Amerykańcy złapali mnie dwa dni później. Dwa lata siedziałem w obozie jenieckim, ale powiedziałem im tylko, że jestem szeregowcem. Pan wie, jak to było. Ludzie gadali, że Amerykanie zabijają SS-manów na miejscu. Więc powiedziałem, że byłem w Wehrmachcie.
Adwokat wydmuchnął dym z cygara.
 Nie pan jeden. Czy zmienił pan nazwisko?
 Nie. Wyrzuciłem tylko dokumenty, bo można było się z nich dowiedzieć, że służyłem w SS, ale nie przyszło mi do głowy zmieniać nazwisko. Nie wydawało mi się, żeby komuś chciało się szukać jakiegoś sierżanta sztabowego. Wtedy cała ta sprawa Canarisa nie wyglądała jeszcze tak poważnie. Dopiero o wiele później zrobił się szum wokół tych oficerów, a w Berlinie nawet zaczęto otaczać czcią miejsce, gdzie powieszono prowodyrów. Ale wtedy miałem już papiery Republiki Federalnej na nazwisko Kolb. Przecież i tak nic by się nie stało, gdyby ten sanitariusz mnie nie rozpoznał, a skoro mnie rozpoznał, to i tak nie ma znaczenia, jak się nazywam.
 Racja. Dobrze. Teraz przejdźmy do tego, czego się pan nauczył. Zacznijmy od przysięgi lojalności wobec Fiihrera.
Trwało to jeszcze trzy godziny. Miller się spocił, ale zawsze mógł powiedzieć, że za wcześnie wyszedł ze szpitala, a poza tym nic nie miał w ustach przez cały dzień. Dawno minęła już pora lunchu, kiedy adwokat w końcu uznał, że jest zadowolony.
 Czego zatem pan chce?  spytał Millera.
 Wie pan, szukają mnie i przydałyby mi się nowe papiery, z których jasno będzie wynikać, że nie jestem Rolfem Guntherem Kolbem. Mogę się zmienić na twarzy, na przykład zapuścić włosy i wąsy, poszukać sobie jakiejś roboty w Bawarii czy gdziekolwiek. Jestem przecież wykwalifikowanym piekarzem, a ludzie zawsze potrzebują chleba.
Po raz pierwszy w czasie całego przesłuchania adwokat odchylił głowę do tyłu i roześmiał się.

 Ależ tak, mój drogi panie Kolb, ludziom potrzebny jest chleb. Dobrze. A teraz proszę posłuchać. W normalnej sytuacji ludzie o pańskim statusie nie zasługują na to, aby poświęcać im zbyt wiele cennego czasu i wysiłku. Ale ponieważ znalazł się pan w kłopocie, najwyraźniej nie z własnej winy, a wygląda na to, że jest pan dobrym i lojalnym Niemcem, postaram się zrobić, co w mojej mocy. Nowe prawo jazdy to za mało. Na jego podstawie nie wydadzą panu karty ubezpieczalni, do tego potrzebna byłaby jeszcze metryka urodzenia. Ale paszport wystarczy. Czy ma pan jakieś pieniądze?
 Nie, jestem kompletnie spłukany. Przez ostatnie trzy dni jechałem na południe autostopem.
Adwokat dał mu banknot stumarkowy.
 Nie może pan tu zostać, a dokumenty będą gotowe nie wcześniej niż za tydzień. Skieruję pana do mojego przyjaciela, który postara się dla pana o nowy paszport. Mieszka w Stuttgarcie. Proszę zatrzymać się tam w hotelu i wybrać do niego. Uprzedzę go o pańskim przyjeździe. Będzie pana oczekiwać.
Adwokat napisał coś na kartce papieru.
 Nazywa się Franz Bayer, oto jego adres. Najlepiej będzie, jeśli pojedzie pan pociągiem prosto do Stuttgartu, znajdzie sobie jakiś hotel i od razu pójdzie do Bayera. Jeśli będą panu potrzebne jeszcze jakieś pieniądze, on panu pomoże. Ale proszę nie szastać forsą. Niech pan pozostanie w ukryciu do czasu, aż Bayer załatwi panu nowy paszport. Potem znajdziemy panu jakąś pracę na południu kraju i nikt już nie wpadnie na pański ślad.
Miller wziął sto marek oraz adres Bayera i podziękował z lekkim zażenowaniem.
 Ach, dziękuję, Herr Doktor, z pana to prawdziwy dżentelmen.
Służąca odprowadziła go do drzwi.
Opuściwszy dom adwokata Miller udał się w kierunku dworca, hotelu oraz zaparkowanego samochodu i godzinę później pędził już do Stuttgartu. W tym samym czasie adwokat telefonował do Bayera, aby uprzedzić go o przyjeździe ukrywającego się przed policją Rolfa Gunthera Kolba, którego mógł się spodziewać wczesnym wieczorem.
W tamtych latach Norymbergi nie łączyła jeszcze ze Stuttgartem autostrada i podczas słonecznego dnia droga prowadząca przez żyzne równiny Frankonii przechodzące w zalesione wzgórza i doliny Wirtembergii wyglądałaby malowniczo. W chłodne lutowe popołudnie, kiedy w zagłębieniach na szosie lśnił lód, a w dolinach unosiła się mgiełka, kręta asfaltowa droga między Ansbach i Crailsheim wydawała się mordercza. Dwukrotnie jaguar o mały włos nie znalazł się w rowie i dwukrotnie Miller musiał wbijać sobie do głowy, że nie ma potrzeby się spieszyć. Bayer, spec od organizowania fałszywych papierów, nie ucieknie.
Dotarł na miejsce już po zmierzchu. Znalazł mały hotelik na obrzeżach miasta. Ci, którzy nie lubili się kłaść za wcześnie, mogli liczyć na nocnego portiera. Ponadto na tyłach hotelu znajdował się garaż, gdzie można było zostawić samochód. Od portiera w hallu dostał plan miasta. Ulica, przy której mieszkał Bayer, leżała na peryferiach Osheim, zamożnej dzielnicy niedaleko Yilla Berg. W ogrodach otaczających pałac książęta Wirtembergii oraz ich damy zabawiali się niegdyś w letnie wieczory.
Posługując się planem dojechał samochodem do linii wzgórz, które otaczały centrum Stuttgartu. Wokół na porośniętych winoroślą zboczach usytuowane były przedmieścia. Miller zaparkował samochód jakieś czterysta metrów od domu Bayera. Nachylił się, by zamknąć drzwi, nie mógł więc zauważyć kobiety w średnim wieku, która wracała właśnie do domu z jednego ze swych cotygodniowych zebrań Komitetu Inspektorów Szpitalnych, jakie odbywały się w pobliskim szpitalu.
Około ósmej wieczorem adwokat z Norymbergi postanowił zadzwonić ponownie do Bayera i dowiedzieć się, czy Kolb bezpiecznie dotarł na miejsce. Telefon odebrała żona Bayera.
 Owszem, ten młody człowiek poszedł z moim mężem gdzieś na kolację.
 Dzwonię, żeby upewnić się, czy dojechał cało i zdrowo.
 To taki miły młody człowiek  zaszczebiotała wesoło Frau Bayer.  Minęłam go na ulicy, kiedy wracałam z zebrania inspektorów szpitalnych. Ale zaparkował samochód daleko od domu. Na pewno zgubił drogę. O to w Stuttgarcie nietrudno. Tyle tu ślepych zaułków i jednokierunkowych uliczek...
 Przepraszam, Frau Bayer  przerwał jej adwokat.  Ale on nie przyjechał swoim volkswagenem. Miał pojechać pociągiem.

 Ależ nie.  Frau Bayer była szczęśliwa, że wie lepiej.  Przyjechał samochodem. Taki uroczy młody człowiek i jeździ takim ślicznym samochodem. Na pewno ma ogromne powodzenie u kobiet.
 Frau Bayer, proszę mnie uważnie posłuchać. Jaki to był samochód?
 Nie wiem, co to za marka. Ale sportowy. Długi, czarny, ma z boku żółty pas...
Mężczyzna rozłączył się. Po chwili podniósł znowu słuchawkę i nakręcił numer w Norymberdze. Na czole pojawiły mu się kropelki potu. Kiedy połączył się z właściwym hotelem, podał numer pokoju. Ktoś odebrał telefon.
 Halo  odezwał się znajomy głos.
 Mackensen  warknął Werwolf.  Przyjeżdżaj natychmiast. Mamy Millera.


Rozdział 13
Franz Bayer był tłustawy, okrąglutki i równie pogodny jak jego żona. Werwolf uprzedził go, że ma oczekiwać mężczyzny poszukiwanego przez policję, więc kiedy Miller zjawił się u niego tuż po ósmej, już w progu serdecznie go powitał.
Miller został przedstawiony żonie Bayera w przedpokoju. Pani Bayer zaraz potem wybiegła do kuchni.
 Czy był pan już kiedyś w Wirtembergii?  spytał go serdecznie Bayer.
 Przyznam się, że nie.
 Muszę panu powiedzieć, że my tutaj słyniemy z gościnności. Na pewno chętnie by pan coś przekąsił. Jadł pan już coś dzisiaj?
Miller przyznał się, że nie jadł ani śniadania, ani lunchu, bo całe popołudnie spędził w pociągu. Bayer był tym ogromnie przejęty.
 Ależ to okropne, mój Boże! Musi pan natychmiast coś zjeść. Proszę tylko powiedzieć, na co ma pan ochotę, to zaraz pojedziemy do miasta i szybciutko coś przekąsimy. To przyjemność dla mnie, chłopcze, że choć tyle mogę dla pana zrobić.
Podreptał do kuchni, aby zawiadomić żonę, że zabiera gościa do miasta na kolację. Dziesięć minut później siedzieli już w samochodzie Bayera, jadąc w kierunku centrum.
Podróż z Norymbergi do Stuttgartu starą szosą El2 trwa co najmniej dwie godziny, nawet jeśli mocno nacisnąć pedał gazu. Tego wieczoru Mackensen nie oszczędzał samochodu. Był już w drodze od pół godziny, wyruszył bowiem zaraz po telefonie od Werwolfa, który
poinformował go o całej sprawie i podał mu adres Bayera. Dotarł na miejsce o wpół do jedenastej i udał się prosto do jego domu. Frau Bayer, uprzedzona już telefonicznie przez Werwolfa, że mężczyzna, który twierdzi, iż nazywa się Kolb, prawdopodobnie nie jest tym, za kogo się podaje, była cała roztrzęsiona, kiedy zjawił się Mackensen. Jego obcesowe zachowanie bynajmniej jej nie uspokoiło.
 Kiedy wyszli?
 Mniej więcej kwadrans po ósmej  odparła drżącym głosem.
 Czy mówili, dokąd się wybierają?
 Nie, Franz powiedział tylko tyle, że ten młody człowiek przez cały dzień nic nie jadł, więc zabiera go do restauracji na kolację. Zaproponowałam, że mogę coś przygotować w domu, ale Franz uwielbia jadać na mieście i chętnie się wyrywa pod byle pretekstem.
 Podobno widziała pani, jak ten Kolb parkował samochód. Gdzie to było?
Powiedziała mu, gdzie Kolb zostawił jaguara i którędy się tam dostać.
 Czy przypadkiem nie domyśla się pani, do jakiej restauracji mąż mógł go zabrać?  spytał Mackensen po chwili.
 Jego ulubiony lokal to Trzy Wrzosy" przy Friedrichstrasse. Przeważnie tam najpierw zagląda.
Mackensen wyszedł i przejechał samochodem kilkaset metrów, które dzieliły go od zaparkowanego jaguara. Przyjrzał mu się dokładnie i teraz wiedział już, że na pewno bez trudu go rozpozna, jeśli go jeszcze kiedykolwiek zobaczy. Korciło go, żeby zostać przy samochodzie i zaczekać na powrót Millera. Ale rozkazy Werwolfa były jednoznaczne: odnaleźć Millera oraz Bayera, ostrzec tego drugiego i odesłać go bezpiecznie do domu, a dopiero później zająć się dziennikarzem. Z tego właśnie powodu nie zadzwonił do restauracji. Bo gdyby teraz uprzedził Bayera, Miller natychmiast by się połapał, że został rozpoznany, i mógłby znowu zniknąć bez śladu.
Mackensen zerknął na zegarek. Była za dziesięć jedenasta. Wsiadł z powrotem do swego mercedesa i ruszył w kierunku centrum miasta.
Josef nie śpiąc leżał na łóżku w małym, ponurym hoteliku przy jednej z bocznych uliczek Monachium. Nagle zadzwoniła recepcjonistka informując go, że przyszedł do niego telegram. Zszedł na dół, odebrał depeszę i wrócił do pokoju.

Zasiadł przy rozchwianym stoliku, rozdarł żółtą kopertę i przebiegł wzrokiem obszerną treść. Początek brzmiał następująco:
Jesteśmy skłonni zaakceptować poniższe ceny na towary, o które pytał nasz klient:
Seler  481 marek 53 fenigi
Melony  362 marek 17 fenigów
Pomarańcze  627 marek 24 fenigi
Grejpfruty  313 marek 88 fenigów".
Lista owoców i warzyw była długa i zawierała nazwy produktów zwykle eksportowanych przez Izrael, a dzięki wymienionym obok cenom depesza brzmiała jak odpowiedź, której jakaś spółka eksportowa udziela swemu przebywającemu w Niemczech przedstawicielowi. Korzystanie z systemu publicznej telekomunikacji nie było zbyt bezpieczne, ale w ciągu dnia przez Europę Zachodnią przepływa tak wiele depesz, że aby je wszystkie skontrolować, należałoby zatrudnić cały sztab ludzi.
Nie zwracając uwagi na słowa, Josef wypisał w ciągu wszystkie cyfry. Zniknęły pięciocyfrowe grupy, na które składały się ceny w markach i fenigach. Kiedy już wszystkie znalazły się w jednym długim szeregu, podzielił je na grupy złożone z sześciu cyfr. Od każdej takiej sześciocyfrowej liczby odjął datę  20 lutego 1964 roku  zapisaną w postaci 20264, w każdym przypadku otrzymując inny sześciocyfrowy wynik.
Był to bardzo prosty szyfr książkowy, oparty na popularnym wydaniu New World Dictionary Webstera opublikowanym przez Popular Library w Nowym Jorku. Pierwsze trzy cyfry w każdej grupie oznaczały numer strony w słowniku, czwarta zaś wskazywała, która to kolumna. Tak więc cyfra nieparzysta oznaczała pierwszą kolumnę, a parzysta  drugą. Ostatnie dwie cyfry wskazywały, które to słowo od góry. Josef pracował bez wytchnienia przez pół godziny, następnie odczytał wiadomość i oparł głowę na rękach.
Trzydzieści minut później był już u Leona w jego domu.
Przywódca grupy, która poprzysięgła zemstę hitlerowcom, przeczytał wiadomość i cicho zaklął.
 Bardzo mi przykro, nic o tym nie wiedziałem  odezwał się w końcu.
Żaden z nich nie miał pojęcia, że w ciągu sześciu ostatnich dni do Mosadu dotarły trzy krótkie meldunki. Z jednego z nich, pochodzącego od agenta wywiadu izraelskiego w Buenos Aires, wynikało, że ktoś dał upoważnienie na wypłacenie pewnemu osobnikowi zwanemu Wulkan sumy równoważnej milionowi marek niemieckich na realizację kolejnego etapu programu badawczego.
Następna wiadomość pochodziła od żydowskiego pracownika jednego ze szwajcarskich banków. Ów bank znany był z tego, iż zajmował się transferem pieniędzy z tajnych funduszy nazistów przeznaczonych na opłacanie ludzi z Odessy" w Europie Zachodniej. Informator donosił, że suma miliona marek wpłynęła do banku z Bejrutu i wkrótce potem została podjęta w gotówce przez człowieka, który przez ostatnie dziesięć lat miał upoważnienie na korzystanie z konta otwartego na nazwisko Fritz Wegener.
Trzecia wiadomość pochodziła od egipskiego pułkownika zajmującego wysokie stanowisko w jednostce odpowiedzialnej za ochronę Fabryki 333, który w zamian za należytą rekompensatę pieniężną, mogącą zapewnić mu wygodną emeryturę, rozmawiał przez kilka dobrych godzin z jednym z agentów Mosadu w rzymskim hotelu. Wojskowy wyjawił, że rakietom brakuje już tylko systemu sterowania, nad którym pracują obecnie naukowcy w Niemczech zachodnich, i że Odessa" łoży na program badawczy miliony marek.
Wszystkie te trzy informacje zostały przetworzone pośród tysięcy innych w banku danych profesora Youvela Neemana, geniusza z Izraela, który jako pierwszy zastosował komputer do analizy informacji wywiadowczych i który później miał się stać ojcem izraelskiej bomby atomowej. Tam, gdzie ludzka pamięć mogła zawieść, buczące mikroobwody powiązały ze sobą te trzy elementy i przypomniały, że do chwili zadenuncjowania przez żonę w 1955 roku Roschmann używał nazwiska Fritz Wegener, i taki właśnie przedstawiły raport.
 Nigdzie się stąd nie ruszam  oznajmił kategorycznie Josef Leonowi w jego podziemnej kwaterze.  Nie odejdę ani na krok od tego telefonu. Proszę się postarać dla mnie o szybki motocykl i jakiś skafander. Chciałbym to mieć za jakąś godzinę. Kiedy ten pański skarb zamelduje się, zakładając oczywiście, że to zrobi, muszę się z nim natychmiast zobaczyć.
 Jeśli Miller wpadł, to i tak pan nie zdąży  zauważył Leon.  Nic dziwnego, że go ostrzegali, żeby się od tej sprawy trzymał z daleka. Zabiją go, jeśli się choć trochę zbliży do tego faceta.
Leon wyszedł z piwnicy, a Josef jeszcze raz przeczytał telegram:
CZERWONY ALARM. WEDŁUG NOWYCH INFORMACJI ISTOTNY POSTĘP W PRODUKCJI RAKIET. NIEMIECKI PRZEMYSŁOWIEC DZIAŁA NA WASZYM TERYTORIUM. STOP. PSEUDONIM WULKAN. STOP. PRAWDOPODOBNIE ROSCHMANN. STOP. NATYCHMIAST WYKORZYSTAĆ MIL-LERA. STOP. WYTROPIĆ I ZLIKWIDOWAĆ. STOP. KORMORAN.
Josef usiadł przy stole i zabrał się do czyszczenia swojego pistoletu, automatycznego walthera PPK. Robił to bardzo dokładnie. Od czasu do czasu spoglądał na milczący telefon.
Podczas kolacji Bayer był bardzo wesołym gospodarzem. Co chwila wybuchał głośnym śmiechem kwitując nim opowiadane przez siebie dowcipy. Miller kilkakrotnie próbował skierować rozmowę na sprawę swojego paszportu. Za każdym razem Bayer klepał go mocno po plecach.
 Zostaw to mnie, chłopcze, zdaj się na Franza Bayera  mówił.
Pocierał prawą stronę nosa palcem, robił do niego oko i na powrót porywała go wesołość.
Po ośmiu latach zajmowania się dziennikarstwem Miller opanował umiejętność picia i zachowania przy tym trzeźwej głowy. Ale nie był przyzwyczajony do białego wina, którym w ogromnych ilościach raczyli się w trakcie posiłku. Na szczęście białe wino ma jedną zaletę, jeśli już chce się kogoś upić, a mianowicie przynoszą je w kubełku z lodem i zimną wodą, żeby nie traciło temperatury, więc kiedy Bayer nie patrzył, Millerowi trzykrotnie udało się wylać tam pełen kieliszek. Zanim przeszli do deseru, zdążyli wykończyć dwie butelki doskonałego reńskiego wina i Bayer wbity w marynarkę z rogowymi guzikami cały oblewał się potem. To z kolei pobudzało jego pragnienie, więc zawołał kelnera, żeby podał im trzecią butelkę.
Miller udawał ogromne zatroskanie tym, że zorganizowanie dla niego paszportu może się okazać niemożliwe i wówczas zostanie aresztowany za to, co robił we Flossenburgu w 1945 roku.
 Będą panu potrzebne jakieś moje zdjęcia, prawda?  zapytał z przejęciem.
 Tak, dwa  odpowiedział Bayer parskając rubasznym śmiechem.  Ale to żaden problem. Można je zrobić w automacie n213
stacji. Proszę tylko z tym zaczekać, aż panu odrosną trochę włosy i puści się grubszy wąs, żeby nikt pana nie rozpoznał.
 A co wtedy?  spytał Miller cały przejęty. Bayer nachylił się do niego, kładąc mu na ramieniu tłustą łapę. Miller poczuł na twarzy odór wina.
 Wtedy wysyłam je do mojego przyjaciela  zachichotał mu do ucha  i po tygodniu dostaję paszporcik. A jak mamy paszport, to załatwiamy panu prawo jazdy  oczywiście będzie pan musiał zdać egzamin  no i ubezpieczenie. Jeśli chodzi o władze, to im się powie, że właśnie wrócił pan do kraju po piętnastoletnim pobycie za granicą. To naprawdę nie problem, nie przejmuj się, stary.
Mimo że Bayer był coraz bardziej pijany, nadal panował nad tym, co mówi. Nie chciał powiedzieć już ani słowa więcej, a Miller bał się go zanadto przyciskać, żeby tamten nie pomyślał sobie, że coś z tym jego młodym gościem jest nie tak, i nie zamilkł na dobre.
I chociaż Miller miał wielką ochotę na filiżankę kawy, odmówił, ponieważ obawiał się, że kawa otrzeźwiłaby jego gospodarza. Grubas zapłacił za posiłek wyciągając pieniądze z grubo wypchanego portfela i obaj mężczyźni ruszyli do szatni po płaszcze. Właśnie minęła jedenasta.
 To był wspaniały wieczór, Herr Bayer. Bardzo panu dziękuję.
 Mów do mnie Franz  wysapał tłuścioch wbijając się w płaszcz.
 To już chyba wszystkie atrakcje, jakie Stuttgart ma do zaoferowania wieczorem  zauważył Miller wkładając swoje palto.
 Ha, przyjacielu, wielu rzeczy jeszcze nie widziałeś. To nasze miasto jest naprawdę wspaniałe. Znajdzie się tu kilka niezłych kabaretów. Miałbyś ochotę się jeszcze zabawić, co? Chodzi ci pewnie o taki kabarecik ze striptizem i tak dalej?
Miller zrobił okrągłe oczy, a Bayer aż się zasapał z uciechy.
 Tu cię mam. Chociaż ja sam też bym sobie chętnie pooglądał panienki, jak się rozbierają.
Bayer dał suty napiwek szatniarce i wytoczył się na zewnątrz.
 Zna pan jakieś nocne kluby w Stuttgarcie?  spytał Miller niewinnie.
 Zaraz, niech no się zastanowię. Jest Moulin Rouge", Balzac", Imperiał" i Sayonara". A na Eberhardtstrasse jest jeszcze Made-leine".
 Eberhardt? Co za zbieg okoliczności. Mój pracodawca w Bremie nazywał się Eberhardt. To on wyciągnął mnie z tarapatów i skierował do tego adwokata w Norymberdze  wykrzyknął Miller.
 Świetnie się składa. No to chodźmy tam  zaproponował Bayer i ruszył w kierunku samochodu.
Mackensen dotarł do Trzech Wrzosów" kwadrans po jedenastej. Zaczai wypytywać kierownika sali, który właśnie zajęty był ostatnimi gośćmi opuszczającymi lokal.
 Herr Bayer? Owszem, był tu dzisiaj. Wyszedł jakieś pół godziny temu.
 Czy był z nim ktoś? Taki wysoki, krótko ostrzyżony szatyn z wąsem?
 Zgadza się, pamiętam. Siedzieli przy tym stoliku w rogu. Mackensen bez większej trudności wsunął mu do ręki dwudziestomarkowy banknot.
 Muszę go koniecznie odnaleźć. Jego żona miała niespodziewany atak.
Kelner zmarszczył czoło przejęty.
 To okropne.
 Czy nie wie pan, dokąd się potem udali?
 Obawiam się, że nie  odparł, ale po chwili przywołał młodszego kelnera.  Hans, to ty obsługiwałeś Herr Bayera i jego gościa przy tamtym stoliku w rogu. Czy wspominali, że zamierzają jeszcze gdzieś się wybrać?
 Nie, nic takiego nie słyszałem.
 Może pan spróbuje dowiedzieć się czegoś od szatniarki  zaproponował kierownik sali.  A nuż ona coś panu pomoże?
Mackensen wypytał kobietę, a potem poprosił ją o egzemplarz folderu turystycznego Stuttgart i jego atrakcje". W dziale z kabaretami figurowało kilka lokali. W środku folderu znalazł też mapę centrum miasta. Wrócił do samochodu i ruszył w kierunku pierwszego z kabaretów.
Miller i Bayer siedzieli przy dwuosobowym stoliku w nocnym klubie Madeleine". Bayer po wypiciu drugiej solidnej porcji whisky wpatrywał się okrągłymi oczyma w młodą kobietę o obfitych kształtach, która kręciła biodrami na środku sceny, podczas gdy jej palce rozpinały stanik. Kiedy go zdjęła, Bayer trącił dziennikarza łokciem w bok.
 Niezła, co?  zachichotał.
Aż się trząsł z zadowolenia. Północ dawno już minęła i alkohol coraz mocniej uderzał mu do głowy.
 Niech pan posłucha, Herr Bayer, zaczynam się trochę niepokoić  szepnął Miller.  Widzi pan, policja depcze mi po piętach. Kiedy pan będzie mógł mi załatwić ten paszport?
 Rolfy, przyjacielu.  Bayer otoczył go ramieniem.  Nie musisz się o nic martwić, kapujesz? Zostaw to wszystko staremu Franzowi.  Mrugnął do niego porozumiewawczo.  Poza tym, ja nie robię paszportów. Ja tylko wysyłam zdjęcia do faceta, który tydzień później dostarcza mi już gotowy dokument. To żaden problem. A teraz napij się ze starym kumplem!  Podniósł tłustą łapę i pomachał nią.  Kelner, jeszcze raz to samo!
Miller wyprostował się i zaczął intensywnie myśleć. Jeśli ze zrobieniem zdjęć będzie musiał zaczekać, aż mu odrosną włosy, może to potrwać wiele tygodni. Prawdopodobnie nie uda mu się też wydobyć od Bayera nazwiska i adresu człowieka, który podrabia paszporty. Owszem, był pijany, ale nie na tyle, żeby puścić parę z gęby na temat swoich kontaktów.
Dopiero w przerwie programu udało mu się wyciągnąć grubasa z kabaretu. Było już po pierwszej, kiedy wreszcie wyszli na świeże powietrze. Bayer chwiał się na nogach, a gwałtowny kontakt z chłodem jeszcze pogorszył jego stan. Jedną rękę zarzucił Millerowi na plecy.
 Może lepiej ja poprowadzę  zaproponował Miller, kiedy podeszli do zaparkowanego przy krawężniku samochodu. Wyjął Bayerowi kluczyki z kieszeni płaszcza i pomógł potulnemu jak baranek grubasowi wgramolić się na miejsce pasażera. Zatrzasnął drzwiczki, obszedł samochód i usiadł za kierownicą. W tym właśnie momencie z tyłu zza zakrętu wyjechał szary mercedes. Minąwszy ich, gwałtownie zahamował i zatrzymał się jakieś dwadzieścia metrów dalej.
Mackensen, który odwiedził już pięć różnych nocnych lokali, spojrzał na tablicę rejestracyjną samochodu odjeżdżającego właśnie sprzed Madeleine". Miał takie numery, jakie podała mu Frau Bayer. To samochód jej męża. Mackensen wycisnął sprzęgło i ruszył za nim.
Miller prowadził ostrożnie, starając się przezwyciężyć wpływ alkoholu. Ostatnia rzecz, na jaką miałby teraz ochotę, to policyjna kontrola trzeźwości. Nie pojechał do domu Bayera, lecz do swojego hotelu. Podczas jazdy Bayer zasnął. Głowa kiwała mu się do przodu, a nad kołnierzykiem ściśniętym krawatem utworzyły się grube fałdy tłuszczu. Kiedy dotarli do hotelu, Miller go obudził.
 Chodź, staruszku, wypijemy sobie ostatniego kielicha. Grubas rozejrzał się nieprzytomnym wzrokiem.
 Muszę wracać do domu. Żona na mnie czeka  wymamrotał.
 No chodź, Franz, tylko odrobinę sobie golniemy, żeby miło zakończyć wieczór. Napijemy się u mnie w pokoju i pogadamy o starych czasach.
Na twarzy Bayera pojawił się pijacki uśmiech.
 Ach, to dopiero były czasy!
Miller wysiadł z samochodu i podszedł do drzwi z drugiej strony, żeby pomóc grubasowi wysiąść.
 Tak, to były piękne czasy  powiedział pomagając mu dowlec się do hotelu i trafić w drzwi.  Chodź, pogadamy sobie.
Kierowca mercedesa stojącego nie opodal na ulicy zgasił wszystkie światła i samochód wtopił się w tło.
Miller wychodząc z hotelu nie oddał klucza do recepcji. Nocny portier drzemał za kontuarem. Bayer zaczął coś mruczeć.
 Szsz...  uspokoił go Miller  musimy być cicho.
 Cicho  powtórzył Bayer, z gracją słonia przekradając się na palcach w kierunku schodów. Rozbawiła go ta sytuacja i zaczął chichotać. Na szczęście pokój Millera był na pierwszym piętrze, bo Bayerowi nigdy w życiu nie udałoby się wdrapać wyżej. Miller otworzył drzwi, zapalił światło i pomógł Bayerowi usiąść w jednym z dwóch foteli, jakie znajdowały się w pokoju; był to twardy mebel z wysokim oparciem i drewnianymi poręczami.
Mackensen stał na ulicy i przyglądał się wygaszonej fasadzie hotelu. Zrobiła się już druga nad ranem i we wszystkich oknach było ciemno. Światło zapaliło się na pierwszym piętrze, po prawej stronie, tam więc musiał znajdować się pokój Millera.
Zastanawiał się, czy nie wejść prosto na górę i nie załatwić Millera w jego pokoju. Ale przeciwko takiemu rozwiązaniu przemawiały dwa argumenty. Widział przez szklane drzwi do hallu, jak nocny portier, przebudzony ciężkim stąpaniem Bayera, kręci się po foyer. Z pewnością zwróciłby uwagę na faceta, który nie będąc gościem hotelowym o drugiej nad ranem wchodzi na górę, i mógłby później podać jego rysopis policji. Poza tym nie powinien tego robić ze względu na stan, w jakim znajdował się Bayer. Mackensen widział, że grubas nie mógł iść o własnych siłach, i był pewien, że po zabójstwie Millera nie udałoby mu się wyprowadzić go szybko z hotelu. Gdyby Bayer wpadł w ręce policji, Mackensen dostałby niezły ochrzan od Werwolfa. Bayer tylko wyglądał niepozornie, bo w rzeczywistości jego prawdziwe nazwisko figurowało, i to dość wysoko, na liście osób poszukiwanych przez policję, a poza tym był ważną szychą w Odessie".
Ostatecznie Mackensen postanowił zastrzelić Millera przez okno. Zauważył bowiem, że naprzeciwko hotelu znajdował się nie ukończony jeszcze budynek. Gotowa była już główna konstrukcja oraz piętra wraz z prowadzącymi na nie betonowymi schodami. Nie musiał się spieszyć. Miller nigdzie nie ucieknie. Mackensen ruszył zdecydowanym krokiem w stronę samochodu, by dostać się do futerału, w którym leżał karabin.
Cios całkowicie zaskoczył Bayera. Reagując w zwolnionym tempie z powodu alkoholu, nie miał szans zadziałać odpowiednio szybko. Tymczasem Miller udając, że szuka butelki whisky, otworzył szafę i wyciągnął stamtąd jedyny zapasowy krawat. Zdjął również ten, który miał na szyi.
Nigdy dotychczas nie miał okazji wypróbować ciosów, jakich uczył się wraz z innymi rekrutami w czasie szkolenia wojskowego dziesięć lat temu, i nie był pewien, jak dalece są skuteczne. Widząc przed sobą olbrzymi kark Bayera przypominający różową górę tłuszczu, podczas gdy grubas siedział w fotelu mrucząc pod nosem Dobre, stare czasy...", Miller uderzył go najsilniej, jak tylko potrafił.
Nie był to nawet cios pozbawiający przytomności, ponieważ dłoń Millera była miękka i niewprawna, a siłę uderzenia amortyzowały pokłady tłuszczu na karku. Ale wystarczył. Zanim grubas doszedł do siebie, miał już oba nadgarstki mocno przywiązane do poręczy fotela.
 Co to, do cholery?  wycharczał potrząsając głową, żeby się jakoś otrzeźwić. Jego własnym krawatem Miller przywiązał mu lewą nogę do fotela, a sznur telefoniczny posłużył do unieruchomienia prawej.
Ż przerażeniem podniósł wzrok na dziennikarza, kiedy już powoli coś zaczęło do niego docierać. Bayer, tak jak wszyscy jego kompani, bał się tylko jednego.
 Nie ruszę się stąd! Nie pojadę do Tel Awiwu. Niczego mi nie możecie udowodnić. Nigdy nie tknąłem żadnego Żyda!
Miller wtłoczył mu te słowa z powrotem do gardła, zatykając usta parą zwiniętych skarpetek i obwiązując twarz wełnianym szalikiem, który podarowała mu troskliwa jak zawsze matka. Sponad kolorowego wzorka spoglądały wystraszone oczy.
Miller przyciągnął drugi fotel, przewrócił go, usiadł na nim okrakiem i zbliżył swoją twarz do twarzy więźnia.
 Słuchaj, ty tłusty wieprzu, po pierwsze, to nie jestem żadnym agentem izraelskim. Po drugie, nigdzie się stąd nie ruszysz. Zostaniesz tutaj i będziesz gadać. Kapujesz?
Franz Bayer przesłał mu w odpowiedzi spojrzenie sponad szalika. W oczkach nie błyszczały mu już iskierki wesołości. Były przekrwione jak u rozwścieczonego dzika.
 Muszę znać, i to jeszcze dzisiejszej nocy, nazwisko i adres faceta, który robi paszporty dla Odessy".
Miller rozejrzał się po pokoju, zobaczył lampkę na nocnym stoliku, wyłączył ją z gniazdka i przyniósł bliżej.
 A teraz słuchaj, Bayer, czy jak ty się tam nazywasz, wyjmę ci knebel. Będziesz gadał, a jeśli zobaczę, że chcesz krzyczeć, dostaniesz tym w łeb. Tak naprawdę jest mi to zupełnie obojętne, czy ci go rozwalę, czy nie. Pojmujesz?
Miller kłamał. Nigdy w życiu nikogo nie zabił i wcale nie miał zamiaru robić tego po raz pierwszy. Powoli zdjął Bayerowi szalik i wyciągnął mu z ust skarpetki, przez cały czas trzymając lampę wysoko nad głową grubasa.
 Ty zasrańcu!  wysyczał Bayer.  Jesteś szpiegiem. Nic ze mnie nie wyciągniesz!
Ledwo zdołał to wykrztusić, natychmiast skarpetki trafiły z powrotem do jego tłustych policzków. Miller obwiązał go także szalikiem.
 Nic nie powiesz? Zaraz się przekonamy! Zabierzemy się teraz za twoje paluszki i zobaczymy, czy ci się to spodoba!

Wziął do ręki mały i serdeczny palec Bayera i wykręcił je prawie do pionu. Bayer wierzgnął, tak że fotel omal się nie przewrócił. Dziennikarz poprawił fotel i rozluźnił nieco chwyt.
Ponownie wyjął Bayerowi knebel.
 Mogę ci połamać wszystkie palce u obu rąk  wyszeptał.  Potem wykręcę z lampy żarówkę i przepuszczę ci prąd przez jaja. Bayer zamknął oczy. Pot strumieniami spływał mu po twarzy.
 Tylko nie elektrody, tylko nie to, nie tam  wymamrotał.
 Wiesz, jak to smakuje, co?  Miller nachylił się tuż nad twarzą grubasa.
Bayer zamknął oczy i cichutko zajęczał. Wiedział, jakie to uczucie. Dwadzieścia lat temu był jednym z tych, którzy w lochach pod więzieniem Fresnes w Paryżu zrobili krwawą miazgę z Białego Królika", Yeo Thomasa, komandora lotnictwa. Wiedział aż za dobrze, co to za uczucie, choć tylko z pozycji tego, który włącza prąd.
 Gadaj  szepnął Miller.  Nazwisko i adres fałszerza. Bayer powoli pokręcił głową.
 Nie mogę  wyszeptał.  Zabiją mnie!
Miller włożył mu z powrotem knebel. Chwycił mały palec Bayera, zamknął oczy i szarpnął. Rozległ się trzask łamanej kości. Bayer uniósł się w fotelu i zwymiotował.
Miller wyrwał mu knebel, żeby nie zadusił się własnymi wymiocinami. Grubas pochylił się do przodu i wykwintny posiłek popity dwoma butelkami wina oraz kilkoma podwójnymi whisky spłynął mu po marynarce na kolana.
 Gadaj!  polecił Miller. Zostało ci jeszcze siedem palców. Bayer przełknął ślinę i zamknął oczy.
 Winzer  powiedział.
 Kto taki?
 Winzer, Klaus Winzer. To on podrabia paszporty.
 Czy to zawodowy fałszerz?
 Jest drukarzem.
 Gdzie? W jakim mieście?
 Zabiją mnie!
 Jeśli mi nie powiesz, to ja cię zabiję!
 W Osnabriick.
Miller ponownie zakneblował usta Bayerowi i zamyślił się. Klaus Winzer, drukarz z Osnabriick... Podszedł do swojej teczki, w której trzymał dziennik Salomona Taubera, i wyciągnął z niej mapę samochodową Niemiec.
Autostrada do położonego daleko na pomocy Osnabriick, biegnąca przez Nadrenię Północną-Westfalię, prowadziła przez Mannheim, Frankfurt, Dortmund i Miinster. Podróż mogła trwać jakieś cztery do pięciu godzin w zależności od warunków jazdy. Była już prawie trzecia nad ranem 21 lutego.
Po przeciwnej stronie ulicy w niszy na piętrze nie wykończonego domu ukrywał się Mackensen dygocząc z zimna. Światło w pokoju naprzeciwko nadal było zapalone. Nieustannie przenosił wzrok z oświetlonego okna na drzwi wejściowe. Nie mógł się doczekać, aż Bayer wyjdzie, zostawiając Millera samego. Jeśliby natomiast Miller wyszedł, mógłby za nim pójść i załatwić go na ulicy. Albo gdyby tak ktoś otworzył okno, żeby zaczerpnąć trochę świeżego powietrza... Zadrżał ponownie i mocniej ścisnął ciężkiego remingtona 300. Mając taką broń nie powinien mieć żadnego problemu z trafieniem z odległości trzydziestu metrów. Mackensen potrafił czekać, był bardzo cierpliwy.
Miller pakował po cichu swoje rzeczy. Zależało mu, żeby Bayer nie puścił pary z gęby przez jakieś sześć godzin. Może będzie zbyt przerażony, by poinformować swoich szefów o tym, że wyjawił nazwisko człowieka podrabiającego paszporty. Ale Miller nie mógł na to liczyć.
Na wszelki wypadek poprawił knebel i zacisnął mocniej więzy, dzięki którym Bayer siedział nieruchomo i cicho. Potem ułożył fotel z Bayerem na boku, tak żeby grubas nie mógł wezwać nikogo na pomoc przewracając się umyślnie i robiąc dużo hałasu. Sznur od telefonu wyrwał już wcześniej. Jeszcze raz rozejrzał się po pokoju i wyszedł zamykając za sobą drzwi na klucz.
Był już prawie na schodach, kiedy nagle zaświtała mu pewna myśl. Portier być może zauważył, że wchodziło ich dwóch. Co sobie pomyśli, jeśli na dół zejdzie tylko jeden, zapłaci rachunek i odjedzie? Miller cofnął się i przeszedł na tył hotelu. Na końcu korytarza znajdowało się okienko wychodzące na drogę przeciwpożarową. Wyślizgnął się przez właz i znalazł na drabinie biegnącej po ścianie budynku. Chwilę później był już na podwórku, gdzie mieścił się garaż. Przez tylne wyjście wydostał się na boczną uliczkę za zaplecze hotelu.
Dwie  minuty  później   rozpoczął   pięciokilometrowy  marsz   do miejsca, w którym zaparkował jaguara, oddalonego o jakieś kilkaset metrów od domu Bayera. Wypity alkohol oraz przeżycia minionej nocy spowodowały, że odczuwał potworne zmęczenie. Bardzo chciało mu się spać, ale zdawał sobie sprawę, że musi dotrzeć do Winzera, zanim ludzie z Odessy" podniosą alarm.
Kiedy wsiadł do samochodu, była prawie czwarta nad ranem. Zanim znalazł się na autostradzie biegnącej na północ w kierunku Heilbronn i Mannheim, minęło kolejne pół godziny.
Gdy tylko Miller wyszedł, Bayer, już całkowicie trzeźwy, zaczął się gwałtownie szamotać, żeby się jakoś oswobodzić. Usiłował zgiąć się do przodu i mimo skarpetki i szalika przegryźć więzy, którymi jego nadgarstki przymocowane były do fotela. Ale tusza nie pozwalała mu się nachylić dostatecznie nisko, a skarpeta zacisnąć zębów. Co kilka chwil musiał robić przerwę, żeby zaczerpnąć powietrza przez nos.
Próbował szarpać i ciągnąć więzy przy kostkach, ale nie puszczały. W końcu, mimo bólu w złamanym i spuchniętym palcu, postanowił jakoś oswobodzić nadgarstki.
Kiedy jego wysiłki nie dały rezultatów, zaczął się rozglądać i zauważył lampę leżącą na podłodze. Żarówka nadal w niej tkwiła, ale gdyby udało mu się ją stłuc, wokół byłoby dosyć odłamków szkła, żeby przeciąć krawat.
Prawie całą godzinę zabrało mu, żeby kawałek po kawałku przesunąć się na przewróconym fotelu i w końcu zbić żarówkę.
Przecięcie więzów na nadgarstku za pomocą stłuczonego szkła może wydawać się proste, lecz w rzeczywistości nie jest. Potrzeba wielu godzin, żeby przerżnąć pojedynczą warstwę materiału. W dodatku po rękach spływały mu strumienie potu, nasączając krawat i powodując, że tym silniej zaciskał się na tłustych nadgarstkach. Dopiero o siódmej rano, kiedy nad dachami miasta pojawiły się pierwsze promyki światła, zaczęły pękać włókna na skutek wytrwałego pocierania kawałkiem stłuczonego szkła. Była już prawie ósma, gdy udało mu się oswobodzić lewą rękę.
O tej porze Miller pędził jaguarem po obwodnicy kolońskiej na wschód od miasta, jakieś sto sześćdziesiąt kilometrów od Osnabriick. Zaczęło padać; obrzydliwy deszcz ze śniegiem siekł po śliskiej nawierzchni autostrady. Hipnotyzujący ruch wycieraczek omal go nie uśpił. Zwolnił, żeby jechać z równomierną prędkością 120 kilometrów na godzinę; wolał to, niż wylądować w błotnistym polu obok autostrady.
Oswobodziwszy lewą rękę Bayer potrzebował zaledwie kilku minut, żeby wyrwać z ust knebel, i potem leżał przez kilka chwil głęboko oddychając. W pokoju unosił się okropny smród  mieszanina potu, strachu, wymiocin i whisky. Zerwał więzy na prawym nadgarstku, krzywiąc się, kiedy ból ze złamanego palca promieniował na całą rękę. Następnie uwolnił stopy.
W pierwszym odruchu spróbował otworzyć drzwi, ale były zamknięte na klucz. Podszedł do telefonu, stąpając ciężko, mimo że już od dłuższego czasu miał oswobodzone nogi. Wreszcie podreptał do okna, odsunął zasłonę i gwałtownie je otworzył.
Mimo zimna Mackensen, zaczajony w swojej niszy strzeleckiej po przeciwnej stronie ulicy, prawie już zasypiał, gdy nagle zobaczył, że zasłony w pokoju Millera zostały rozsunięte. Chwycił remingtona i złożył się do strzału czekając, aż postać za rozsuniętymi zasłonami otworzy okno. Wtedy pociągnął za spust celując prosto w twarz. Kula trafiła Bayera u podstawy szyi, a kiedy jego chyboczące się cielsko opadło plecami na podłogę, już nie żył. Odgłos, jaki temu towarzyszył, można było przez krótką chwilę wziąć za strzał w gaźniku, ale tylko przez chwilę. Za niecałą minutę na pewno wzbudzi czyjeś podejrzenia mimo pory dnia.
Nie spojrzawszy nawet w kierunku pokoju po przeciwnej stronie ulicy, Mackensen zbiegł pędem w dół po betonowych schodach. Wydostał się tylnym wyjściem, omijając po drodze dwie ustawione na podwórku betoniarki oraz stertę żwiru. W sześćdziesiąt sekund po oddaniu strzału dotarł do samochodu, wrzucił karabin do bagażnika i odjechał.
Kiedy usiadł za kierownicą i włożył kluczyk do stacyjki, poczuł, że coś jest nie w porządku. Podejrzewał, że popełnił jakiś błąd. Człowiek, którego Werwolf kazał mu zabić, był wysoki i szczupły. Natomiast zastrzelony przez niego mężczyzna wydawał się tęższy. Po tym, co widział poprzedniego wieczoru, zorientował się, że zabił właśnie Bayera.
Ale nie był to w końcu aż taki wielki problem. Bo przecież w chwili, kiedy Miller zobaczy, że Bayer nie żyje, popędzi co sił w nogach do swojego jaguara zaparkowanego parę kilometrów od hotelu. Mackensen ruszył więc mercedesem w kierunku miejsca, gdzie widział samochód Millera. Zaczai się dopiero poważnie martwić, kiedy na cichej uliczce willowej, gdzie poprzedniego wieczoru jaguar stał między oplem i ciężarówką Benza, zobaczył teraz puste miejsce.
Mackensen nie byłby jednak głównym wykonawcą wyroków Odessy", gdyby przedwcześnie wpadał w panikę. Wielokrotnie już znajdował się w trudnej sytuacji. Przez parę dobrych minut siedział za kierownicą swojego samochodu, aż w końcu uświadomił sobie, że Miller może być już setki kilometrów stąd.
Skoro Miller zostawił Bayera żywego, to albo niczego się od niego nie dowiedział, albo coś z niego wydusił. Jeśli w grę wchodziła ta pierwsza możliwość, to nic złego się nie stało, zdąży go jeszcze dopaść. Nie ma pośpiechu. Jeśli zaś Miller coś z niego wyciągnął, to pewnie chodziło o jakąś informację. Jedynie Werwolf mógł wiedzieć, jakiego rodzaju informacji Miller poszukiwał i co Bayer mógłby mu wyjawić. Dlatego, mimo że obawiał się gniewu Werwolfa, postanowił do niego zadzwonić.
Dopiero po dwudziestu minutach znalazł budkę telefoniczną. Miał zawsze kieszeń pełną jednomarkówek na rozmowy zamiejscowe.
Kiedy w Norymberdze Werwolf odebrał telefon i usłyszał, co się stało, rozwścieczony obrzucił Mackensena stekiem wyzwisk. Uspokoił się dopiero po dłuższej chwili.
 Masz go natychmiast znaleźć, ty idioto! Diabli wiedzą, dokąd pojechał.
Mackensen wyjaśnił swojemu szefowi, że musi najpierw wiedzieć, jaką informację Bayer mógł przekazać Millerowi.
Werwolf zastanowił się przez chwilę.
 O Boże!  westchnął.  Chodzi o fałszerza, na pewno ma jego nazwisko!
 O czym pan mówi, szefie? Werwolf wziął się w garść.
 Zadzwonię do tego człowieka, żeby go ostrzec  powiedział gwałtownie.  Miller właśnie do niego pojechał.  Podyktował Mackensenowi adres.  Natychmiast jedź do Osnabriick. Zastaniesz Millera pod tym adresem albo gdzieś w pobliżu. Jeśli nie będzie go w tym domu, szukaj jaguara. I tym razem nie spuszczaj oka z tego samochodu. Zawsze do niego wraca.
Rzucił słuchawkę, a po chwili znowu ją podniósł i połączył się z informacją. Kiedy uzyskał numer, o który mu chodziło, zatelefonował do Osnabriick.
W Stuttgarcie Mackensen stał przez jakiś czas z buczącą słuchawką w ręku. Wzdrygnąwszy się odłożył ją i wrócił do samochodu. Miał przed sobą perspektywę długiej, nużącej podróży, po której czekała go kolejna robota". Był prawie tak zmęczony jak Miller, który w tym właśnie momencie znajdował się jakieś trzydzieści kilometrów od Osnabriick. Obaj nie spali od dwudziestu czterech godzin, a Mackensen na dodatek nie miał nic w ustach od lunchu poprzedniego dnia.
Przemarznięty do szpiku kości po nocnym czuwaniu, marząc o filiżance gorącej kawy i o kieliszku mocnego trunku, wrócił do mercedesa i ruszył na północ w kierunku Westfalii.


Rozdział 14
Klaus Winzer absolutnie nie wyglądał na człowieka, który mógł kiedyś służyć w SS. Po pierwsze, nie miał przepisowego wzrostu, a po drugie, był krótkowidzem. Miał teraz czterdzieści lat, kędzierzawą blond czuprynę, był blady, tęgawy i nieśmiały z natury.
Jego kariera zawodowa to najdziwniejsza historia, jaka kiedykolwiek stała się udziałem człowieka w mundurze SS. Urodził się w 1924 roku jako syn niejakiego Johanna Winzera, rzeźnika z Wiesbaden, potężnego, hałaśliwego faceta, który już na początku lat dwudziestych został wiernym sympatykiem Adolfa Hitlera oraz partii nazistowskiej. Jeszcze z wczesnego dzieciństwa Klaus pamięta, jak to ojciec wracał do domu po ulicznych bijatykach z komunistami czy socjalistami.
Klaus był podobny do matki i ku niezadowoleniu ojca wyrósł na niewysokiego, wątłego krótkowidza o spokojnym usposobieniu. Nienawidził przemocy, sportu i Hitlerjugend. Celował tylko w jednym -od najmłodszych lat szalał na punkcie sztuki pisania i przygotowywania iluminowanych rękopisów, co jego oburzony ojciec uważał za zajęcie dobre dla maminsynków.
Z chwilą dojścia nazistów do władzy rzeźnik z Wiesbaden prosperował wspaniale i w nagrodę za dotychczasowe zasługi dla partii został wyłącznym dostawcą mięsa dla miejscowych koszar SS. Z ogromnym podziwem przyglądał się kroczącym dumnie, młodym SS-manom i szczerze pragnął, by któregoś dnia także jego syn włożył czarno--srebrny mundur Schutzstaffel.
Klaus nie wykazywał jednak żadnego zacięcia w tym kierunku i wolał ślęczeć nad swoimi rękopisami, bawiąc się różnokolorowymi tuszami i przepięknym liternictwem.
Zaczęła się wojna. Wiosną 1942 roku Klaus, skończywszy osiemnaście lat, osiągnął wiek poborowy. W przeciwieństwie do swego awanturniczego, skorego do bijatyki ojca, który nienawidził Żydów, był niewysoki, blady i nieśmiały. Właśnie ze względu na warunki fizyczne nie dostał w wojsku nawet stanowiska kancelisty. Z biura werbunkowego odesłano go prosto do domu. Dla ojca był to okropny cios.
Stary Winzer wsiadł do pociągu i pojechał do Berlina spotkać się ze swoim przyjacielem z czasów bójek ulicznych, który od tamtej pory zaszedł dość wysoko w hierarchii SS. Miał nadzieję, że ów przyjaciel zaproteguje jego syna i pomoże mu go umieścić w jakiejkolwiek formacji, gdzie mógłby służyć Rzeszy. Człowiek ten zrobił, co mógł, choć nie kosztowało go to zbyt wiele zachodu. Spytał, czy Klaus ma jakieś specjalne uzdolnienia. Ojciec, zawstydzony, przyznał, że jest doskonały w kaligrafii. Kolega obiecał, że postara się zrobić, co w jego mocy, a tymczasem zaproponował, żeby młody Klaus spróbował wykaligrafować ozdobny dyplom na pergaminie dla pewnego majora SS, Fritza Suhrena. Klaus przygotował w Wiesbaden to, o co go poproszono, i tydzień później, podczas uroczystej ceremonii w Berlinie, koledzy wręczyli Suhrenowi wykaligrafowany pamiątkowy pergamin. Suhren, w owym czasie komendant obozu koncentracyjnego w Sach-senhausen, uzyskał właśnie przy tej okazji nominację na komendanta bardziej jeszcze osławionego obozu w Ravensbruck.
Francuzi powiesili Suhrena w 1945 roku.
Uroczystość wręczenia nominacji odbyła się w kwaterze głównej RSHA w Berlinie i wszystkich obecnych w zachwyt wprawiły pięknie wykaligrafowane litery. Podziwiał je też niejaki Alfred Naujocks, porucznik SS. To on w sierpniu 1939 roku dowodził atakiem na radiostację w Gliwicach na granicy polsko-niemieckiej i na dowód udziału Polaków w tej akcji kazał zostawić tam ciała więźniów z niemieckich obozów koncentracyjnych przebrane w mundury Wehr-machtu. Tydzień później incydent ten posłużył Hitlerowi jako pretekst do inwazji na Polskę.
Naujocks spytał, kto wykonał dyplom, a kiedy mu powiedziano, poprosił, by Klaus Winzer zjawił się w Berlinie.
Klaus Winzer ani się obejrzał, a już znalazł się w szeregach SS, i mimo iż nie przeszedł żadnego wstępnego szkolenia, musiał złożyć przysięgę lojalności oraz przysięgę, w której zobowiązał się do zachowania tajemnicy. Powiedziano mu także, że będzie wykonywał ściśle tajne zadania na rzecz Rzeszy. Rzeźnik z Wiesbaden, zaskoczony obrotem sprawy, był w siódmym niebie.
Zadania, o których mowa, wykonywano pod nadzorem Sekcji F, Amtu VI RSHA, w berlińskim warsztacie przy Delbruckstrasse. Pomysł był bardzo prosty. SS usiłowała podrobić setki tysięcy brytyjskich pięciofuntówek oraz amerykańskich studolarówek. Papier do tego celu produkowano w wytwórni papieru Rzeszy w Spechthausen pod Berlinem, a w warsztacie przy Delbruckstrasse specjaliści mieli za zadanie nanosić na banknoty odpowiednie znaki wodne. Klaus Winzer mógł się tam przydać, ponieważ znał się doskonale na papierze i tuszach.
Plan sprowadzał się do tego, by zalać Wielką Brytanię i Stany Zjednoczone fałszywymi pieniędzmi, co z kolei miało doprowadzić te kraje do ruiny gospodarczej. Na początku 1943 roku, kiedy udało się podrobić znak wodny dla brytyjskich pięciofuntówek, prace nad matrycami kontynuowano w Bloku 19 w obozie koncentracyjnym w Sachsenhausen, gdzie pod nadzorem SS wykonywali je żydowscy oraz nieżydowscy grafologowie i graficy. Zadaniem Winzera była kontrola jakości, ponieważ SS-mani nie ufali więźniom i obawiali się, że rozmyślnie będą starali się popełniać jakieś błędy.
W ciągu dwóch lat Klaus Winzer nauczył się od swoich podwładnych wszystkiego, co umieli, i sam także stał się wykwalifikowanym fałszerzem. Pod koniec 1944 roku do zadań Bloku 19 należało również przygotowywanie fałszywych dokumentów dla oficerów SS, którymi mogliby się posługiwać po upadku Rzeszy.
Wczesną wiosną 1945 roku ten izolowany światek, niemal oaza wśród ogromu zniszczeń zalewających Niemcy, rozpadł się.
Nadszedł rozkaz, aby całe to przedsięwzięcie, którym kierował niejaki Bernhard Kriiger, kapitan SS, przenieść z Sachsenhausen do jakiegoś odległego miejsca w górach Austrii i tam prowadzić dalsze prace. Przenieśli się więc na południe i zainstalowali w opuszczonym browarze Redl-Zipf w Górnej Austrii. Kilka dni przed zakończeniem wojny Klaus Winzer ze złamanym sercem stał na brzegu jeziora i szlochając patrzył, jak miliony funtów i miliardy dolarów w przepięknie podrobionych przez niego banknotach toną w wodzie.
Potem wrócił do Wiesbaden. Podczas służby w SS nigdy nie brakowało mu jedzenia, kiedy więc znalazł się w domu latem 1945 roku, był ogromnie zaskoczony widząc, że ludność cywilna w Niemczech przymiera głodem. Wiesbaden było okupowane przez Amerykanów i podczas gdy im pożywienia nie brakowało, Niemcy musieli się zadowalać jakimiś marnymi resztkami. Jego ojcu, teraz już rzekomo od lat zagorzałemu antyfaszyście, powodziło się znacznie gorzej, a w sklepie, gdzie lada uginała się niegdyś pod ciężarem szynek, na błyszczących hakach wisiały jedynie pojedyncze pęta kiełbasy.
Matka wyjaśniła Klausowi, że jedzenie kupuje się tylko na wydawane przez Amerykanów kartki. Klaus przyjrzał się im z rozbawieniem  drukowano je na miejscu, na dość tanim papierze. Wziął kilka kartek do swojego pokoju i zamknął się tam na parę dni. Kiedy się z niego ponownie wyłonił, wręczył zaskoczonej matce plik amerykańskich kartek, które wystarczyłyby, żeby wyżywić całą rodzinę przez pół roku.
-  Ależ one są podrobione!  wykrzyknęła matka.
Klaus wyjaśnił jej cierpliwie, zgodnie zresztą z własnym przekonaniem, że nie są podrobione, lecz wydrukowane na innej maszynie. Poparł go w tym ojciec.
-  Czy śmiesz twierdzić, głupia kobieto, że kartki naszego syna są gorsze od tych, jakie robią jankesi?
Ten argument był nie do odparcia, zwłaszcza kiedy tego wieczoru zasiedli do obfitego posiłku składającego się z czterech dań.
Miesiąc później Klaus Winzer poznał Otto Klopsa, pewnego siebie i bystrego króla czarnego rynku w Wiesbaden, i jakoś się dogadali. Winzer produkował mnóstwo kartek żywnościowych, kuponów na benzynę, przepustek granicznych, praw jazdy i amerykańskich przepustek wojskowych. Klops wymieniał je na żywność, benzynę, nylonowe pończochy, mydło, kosmetyki i ubrania. Część łupu szła na komfortowe życie w domu Winzerów, a resztę sprzedawali po czarnorynkowych cenach. W ciągu niespełna trzydziestu miesięcy, do lata 1948 roku, Klaus Winzer dorobił się ogromnego majątku. Miał na koncie w banku pięć milionów Reichsmarek.
Przerażonej matce wykładał swoją prostą filozofię. Dokument nie jest ani podrobiony, ani prawdziwy. Dokument albo spełnia swoją funkcję, albo nie. Jeśli przepustka ma umożliwić ci przejście przez punkt kontrolny i udaje ci się to zrobić, to jest to dobry dokument.
W październiku 1948 roku Klausa Winzera spotkała druga w jego życiu przykra przygoda. Została przeprowadzona reforma monetarna i na miejsce starej Reichsmarki wprowadzono nową Deutschmarkę. Ale nie była to wymiana jeden do jednego. Władze po prostu zniosły stare pieniądze wypłacając wszystkim po tysiąc nowych marek. Winzer był zrujnowany. Ponownie jego fortuna okazała się kupą bezwartościowych papierów.
W owym czasie ludzie nie byli już zainteresowani istnieniem czarnego rynku, ponieważ coraz więcej towarów pojawiało się w sklepach, więc ktoś zadenuncjował Klopsa i Winzer musiał uciekać. Posługując się jedną ze swoich przepustek, umożliwiającą przejście do innej strefy okupacyjnej, przedostał się do kwatery głównej Brytyjczyków w Hanowerze i zgłosił do pracy w biurze paszportowym przy brytyjskim dowództwie wojskowym.
Referencje, jakie wydały o nim władze amerykańskie w Wiesbaden, podpisane przez pułkownika armii amerykańskiej, były bardzo pochlebne. Nic dziwnego, sam je bowiem napisał. Brytyjski major, który przeprowadzał z nim rozmowę, odstawił filiżankę herbaty i rzekł:
- Mam nadzieję, że zdaje pan sobie sprawę z tego, jakie to ważne, żeby ludzie zawsze mieli przy sobie właściwe dokumenty.
Winzer gorliwie zapewnił majora, że doskonale to rozumie. Dwa miesiące później szczęście ponownie się do niego uśmiechnęło. Siedział sobie samotnie popijając piwo w piwiarni, kiedy przysiadł się do niego jakiś człowiek. Nazywał się Herbert Molders. Molders wyjawił Winzerowi, że jest poszukiwany przez Brytyjczyków za zbrodnie popełnione w czasie wojny i że musi wydostać się jakoś z kraju. Tymczasem tylko Anglicy wydawali Niemcom paszporty, a do nich bał się zwrócić. Winzer mruknął, że sprawa jest do załatwienia, ale to będzie kosztować.
Ku swemu zdziwieniu zobaczył, że Molders wyciąga z kieszeni naszyjnik z prawdziwych diamentów. Okazało się bowiem, że pełnił on służbę w obozie koncentracyjnym, gdzie jeden z uwięzionych Żydów próbował za klejnoty rodzinne kupić sobie wolność. Molders przyjął biżuterię, upewniwszy się, że Żyd znajduje się w pierwszej grupie więźniów przeznaczonych do zagazowania, i wbrew regulaminowi zatrzymał łup.
Tydzień później Winzer, zaopatrzony w fotografię Moldersa, przygotował mu paszport. Nawet go nie podrabiał. Nie musiał.
System pracy w biurze paszportowym był bardzo prosty. Do działu pierwszego petenci zgłaszali się ze wszystkimi dokumentami i wypełniali odpowiedni formularz. Zostawiali następnie dokumenty do weryfikacji. W dziale drugim sprawdzano, czy metryki urodzenia, dowody tożsamości, prawa jazdy itd. nie są przypadkiem podrobione, upewniano się też, czy dany osobnik nie figuruje na liście poszukiwanych zbrodniarzy. Jeśli sprawa została rozpatrzona pozytywnie, dokumenty wraz z pisemną zgodą naczelnika działu przechodziły do działu trzeciego. Tam, na podstawie pisemnej zgody z działu drugiego, wyjmowano z sejfu czysty paszport, wypełniano go, wklejano fotografię i kiedy po tygodniu zjawiał się petent, wręczano mu nowy paszport.
Winzer poprosił o przeniesienie do działu trzeciego. Najzwyczajniej w świecie wypełnił za Moldersa formularz paszportowy, wpisując tam nowe nazwisko, po czym wystawił kwitek, na którym naczelnik wydziału drugiego wyrażał zgodę, i po prostu podrobił na nim jego podpis.
Udał się następnie do działu drugiego, wziął stamtąd dziewiętnaście formularzy oraz kwitków ze zgodą naczelnika, które należało przenieść do Trójki, wsunął między nie podanie oraz kwitek Moldersa, po czym zaniósł cały ten plik do majora Johnstone'a. Johnstone sprawdził, że jest dwadzieścia formularzy oraz dwadzieścia kwitków, podszedł do sejfu, wyjął dwadzieścia czystych paszportów i wręczył je Winzerowi. Winzer naturalnie je wypełnił, przystawił na nich urzędową pieczątkę i wydał dziewiętnaście paszportów dziewiętnastu bardzo szczęśliwym z tego powodu petentom. Dwudziesty paszport schował do kieszeni. Do kartoteki odłożono dwadzieścia formularzy, tak żeby liczby się zgadzały.
Tego samego wieczoru Winzer wręczył Moldersowi nowy paszport i wziął od niego naszyjnik z diamentów. Odnalazł swoje powołanie.
W maju 1949 roku utworzono Republikę Federalną i biuro paszportowe przeszło w gestię rządu Dolnej Saksonii ze stolicą w Hanowerze. Winzer pozostał w biurze, ale nie miał już więcej klientów. Nie musiał. Co tydzień, zaopatrzony w fotografię paszportową jakiegoś nie znanego mu człowieka kupioną od zawodowego fotografa, wypełniał czytelnie formularz paszportowy, przyklejał doń zdjęcie, podrabiał podpis naczelnika dziani drugiego (teraz już Niemca) i trzymając w ręku plik formularzy oraz kwitków, szedł do biura naczelnika działu trzeciego. Jeśli tylko liczba się zgadzała, dostawał w zamian porcję czystych paszportów. Wszystkie z wyjątkiem jednego wydawano normalnym petentom. Ten ostatni, nie wypisany, Miller chował do kieszeni. Teraz potrzebował już tylko urzędowej pieczątki. Gdyby ją ukradł, wzbudziłoby to podejrzenia. Dlatego wypożyczył ją sobie któregoś wieczoru i do rana miał już gotową matrycę stempla Biura Paszportowego Rządu Dolnej Saksonii.
W ciągu sześćdziesięciu tygodni udało mu się zdobyć w ten sposób sześćdziesiąt czystych paszportów. Złożył wymówienie z pracy, przyjmując z zażenowaniem wyrazy uznania od swoich przełożonych za rzetelne wypełnianie obowiązków zawodowych, i wyjechał z Hanoweru. W Antwerpii sprzedał naszyjnik z diamentów i w Osnabriick założył maleńką drukarnię. A było to w czasach, kiedy za złoto i dolary można było kupić prawie wszystko, i to po znacznie niższej niż oficjalna cenie.
Nigdy pewnie nie zetknąłby się z Odessą", gdyby Molders umiał trzymać język za zębami. Ale kiedy Molders znalazł już bezpieczne schronienie w Madrycie wśród swoich kumpli, zaczął się chwalić, że zna faceta, który potrafi każdemu sprokurować paszport na dowolne nazwisko.
Pod koniec 1950 roku Winzera, który właśnie założył drukarnię w Osnabriick, odwiedził przyjaciel". Winzer nie miał innego wyjścia, jak się zgodzić. I od tamtej pory, jeśli ktokolwiek z Odessy" miał kłopoty, Winzer dostarczał mu nowy paszport.
Cały system działał bez zarzutu. Winzerowi potrzebne było jedynie zdjęcie faceta oraz jego wiek. Zachował sobie kopie danych personalnych z formularzy paszportowych, które już od lat spoczywały w archiwum w Hanowerze. Brał więc czysty paszport i wpisywał tam dane z formularzy z 1949 roku. Nazwisko było przeważnie bardzo pospolite, miejsce urodzenia znajdowało się najczęściej w jakimś kraju daleko za żelazną kurtyną, gdzie i tak nie dałoby się niczego sprawdzić, a data urodzenia odpowiadała mniej więcej wiekowi SS-mana. Pod tym wszystkim przykładał stempel Biura Paszportowego Dolnej Saksonii. Kiedy klient otrzymywał paszport, podpisywał go własnoręcznie nowym nazwiskiem.
Z przedłużeniem ważności paszportu także nie było kłopotu. Po pięciu latach poszukiwany przez policję SS-man musiał po prostu wystąpić o przedłużenie paszportu w stolicy dowolnego kraju związkowego, poza Dolną Saksonią. Urzędnik z Bawarii, na przykład, sprawdzałby dane w Hanowerze: Czy to u was wydano w 1955 roku
paszport numer taki a taki, na nazwisko Walter Schumann, urodzony tu a tu, wtedy to a wtedy?" W Hanowerze zaś inny urzędnik sprawdziłby akta i odpowiedział twierdząco. Urzędnik z Bawarii, utwierdzony przez kolegę z Hanoweru w przekonaniu, że ma do czynienia z legalnie wydanym paszportem, wystawiłby nowy, tym razem ze stemplem Bawarii.
Nie powinno więc być żadnych problemów, dopóki się nie porówna twarzy petenta z Monachium ze zdjęciem dołączonym do podania w Hanowerze. Ale do takiej konfrontacji nigdy nie dochodzi. Urzędnicy mają zaufanie do dobrze wypełnionych formularzy, poprawnie napisanej zgody na wydanie paszportu oraz jego numeru, a na twarze nie zwracają uwagi.
Posiadacz paszportu podrobionego przez Winzera musiał się starać o jego przedłużenie dopiero po 1955 roku, czyli po upływie ponad pięciu lat od daty wystawienia paszportu w Hanowerze. Poszukiwany przez policję SS-man, mając już w kieszeni paszport, mógł ubiegać się o nowe prawo jazdy, kartę ubezpieczalni, numer konta bankowego, kartę kredytową, słowem wszystkie potrzebne papiery.
Do wiosny Winzer wykorzystał czterdzieści dwa spośród swoich sześćdziesięciu paszportów.
Ten spryciarz postanowił się jednak zabezpieczyć przed jedną ewentualnością. Przyszło mu bowiem do głowy, że pewnego dnia Odessa" zrezygnuje z jego usług i zechce się go pozbyć. Dlatego też założył własne archiwum. Nigdy nie znał prawdziwych nazwisk swoich klientów, ponieważ do wykonania fałszywego paszportu nie były mu one potrzebne. Robił natomiast kopię każdego zdjęcia, jakie mu dostarczano. Oryginalne zdjęcia wklejał do paszportu, który oddawał właścicielowi, a kopię zostawiał sobie. Każdą z nich naklejał potem na oddzielny kartonik. Obok wpisywał na maszynie nowe nazwisko, adres, który jest wymagany w niemieckich paszportach, a także numer nowego paszportu. Przechowywał te fiszki w specjalnej kartotece  była to jakby jego polisa ubezpieczeniowa. Jedna taka kartoteka znajdowała się u niego w domu, a kopie wszystkich fiszek miał jego adwokat w Zurychu. Jeśli Odessa" kiedykolwiek by mu groziła, wspomni wówczas o kartotece i ostrzeże ich, że gdyby cokolwiek złego mu się przytrafiło, jego adwokat prześle kopie tych dokumentów władzom.
Niemcy, mając do dyspozycji zdjęcie, mogliby łatwo je zestawić ze
swoją galerią poszukiwanych łotrów", czyli ściganych nazistów. Sam numer paszportu, sprawdzony równocześnie w stolicach szesnastu krajów związkowych, wyjawiłby miejsce zamieszkania jego właściciela. Zdemaskowanie byłego zbrodniarza byłoby wtedy kwestią tygodni. System ten był logiczny i miał zapewnić Klausowi Winzerowi wygodne i bezpieczne życie.
To właśnie on siedział sobie spokojnie przy śniadaniu, przeżuwając grzankę z dżemem, popijając kawę i przeglądając tytuły na pierwszej stronie Osnabriick Zeitung. Był piątkowy ranek, wpół do dziewiątej. Nagle zadzwonił telefon. Głos w słuchawce, z początku stanowczy, później starał się brzmieć pokrzepiająco.
 Nie ma mowy o żadnych kłopotach z naszej strony  zapewniał go Werwofl.  Chodzi tylko o tego cholernego dziennikarza. Dostaliśmy informację, że jest w drodze do Osnabriick. Prawdopodobnie chce się z panem zobaczyć. Ale proszę się nie denerwować. Jeden z naszych ludzi jedzie za nim i jeszcze dzisiaj zajmie się tą sprawą. Ale proszę opuścić Osnabriick dosłownie w ciągu dziesięciu minut. A teraz chciałbym, żeby pan...
Pół godziny później rozgorączkowany Winzer, trzymając w ręku spakowaną walizkę, spojrzał niepewnie w kierunku sejfu, gdzie trzymał kartotekę, ale doszedł do wniosku, że nie będzie mu na razie potrzebna. Następnie wyjaśnił zdumionej gosposi, Barbarze, że dzisiaj nie wybiera się do drukarni. Wręcz przeciwnie, postanowił zrobić sobie wolne i wyjechać na parę dni w Alpy austriackie. Łyk świeżego powietrza dobrze mu zrobi.
Barbara, kompletnie zaskoczona, stała w progu patrząc, jak kadett Winzera szybko cofa się po podjeździe, po czym wyjeżdża na spokojną uliczkę przed domem i znika. Dziesięć po dziewiątej dotarł do rozjazdu znajdującego się sześć kilometrów na zachód od miasta, gdzie droga prowadziła stromo pod górę do autostrady. W momencie, gdy kadett ostro atakował podjazd, po przeciwnej stronie drogi czarny jaguar zjeżdżał do Osnabruck.
Miller znalazł stację benzynową przy Saar Platz na zachodnim krańcu miasta. Zatrzymał się przy dystrybutorach i znużony wywlókł z samochodu. Bolały go wszystkie mięśnie, kark mu zesztywniał. Wypite poprzedniego wieczoru wino zostawiło mu w ustach okropny niesmak.

  Do pełna, super  poprosił.  Czy jest tu jakiś telefon?
  Tam w rogu  odparł chłopak.
Idąc do telefonu Miller zauważył automat do kawy i zabrał ze sobą do budki parujący kubeczek. Przerzucił szybko książkę telefoniczną miasta Osnabruck. Znalazł kilku Winzerów, ale tylko jeden nazywał się Klaus. Imię i nazwisko powtarzało się dwukrotnie. Przy pierwszym Klausie Winzerze widniało słowo drukarz" oraz numer. Przy drugim napisano skrót d", co oznaczało telefon domowy. Była dziewiąta dwadzieścia, godziny pracy. Miller zadzwonił więc do drukarni.
Telefon odebrał najwyraźniej kierownik.
  Niestety, nie ma go. Zwykle przyjeżdża punktualnie o dziewiątej. Na pewno zaraz się zjawi. Proszę zadzwonić za jakieś pół godziny.
Miller podziękował i zaczął się zastanawiać, czyby nie zatelefonować do domu. Ale zrezygnował. Jeśli Winzer jest w domu, to lepiej będzie porozmawiać z nim osobiście. Zanotował sobie adres i wyszedł z budki.
  Gdzie jest Westerberg?  spytał pracownika stacji, kiedy płacił za benzynę. Przy okazji zorientował się, że zostało mu już tylko pięćset marek. Chłopak wskazał głową na północ.
  Tam, to elegancka dzielnica. Mieszkają tam same grube ryby. Miller kupił plan miasta i odszukał potrzebną mu ulicę. Znajdował
się zaledwie o dziesięć minut drogi od niej.
Dom był najwyraźniej zamożny, tak samo zresztą jak cała dzielnica, w której bogaci ludzie musieli wieść całkiem przyjemne życie. Zostawił jaguara na podjeździe i podszedł do drzwi.
Otworzyła mu służąca, bardzo ładna dziewczyna. Uśmiechnęła się do niego promiennie.
  Dzień dobry. Chciałbym się zobaczyć z Herr Winzerem  powiedział.
  Och, właśnie wyjechał. Spóźnił się pan dosłownie dwadzieścia minut.
Millera to otrzeźwiło. Winzer z pewnością jedzie do drukarni i coś go po drodze zatrzymało.
  Jaka szkoda, miałem nadzieję, że złapię go, zanim wyjdzie do pracy.
  Ale Herr Winzer nie poszedł dzisiaj do pracy. Wyjechał na urlop.  Dziewczyna najwyraźniej chciała mu pomóc.
Miller starał się opanować ogarniające go uczucie paniki.

  Urlop? O tej porze roku? Poza tym  myślał błyskawicznie  byliśmy na dzisiaj umówieni. Przyjechałem tu specjalnie.
  Ach, jakże mi przykro.  Dziewczyna wyraźnie się zmartwiła.  Ale Herr Winzer wyjechał tak nagle. Odebrał jakiś telefon w bibliotece, a potem wbiegł na górę i mówi Barbaro", tak mi na imię, Barbaro, wyjeżdżam na urlop do Austrii, tylko na tydzień". Nic przedtem nie wspominał o żadnym wyjeździe. A tu mi naraz mówi, że mam zadzwonić do pracy i powiedzieć, że go nie będzie przez tydzień. I już go nie ma. To zupełnie niepodobne do Herr Winzera. On jest taki spokojny.
Miller powoli zaczął tracić nadzieję.
  Czy powiedział, dokąd się wybiera?
  Nie, ani słowa, tylko tyle, że jedzie w Alpy austriackie.
  Nie zostawił żadnego adresu? Nie można się z nim w żaden sposób skontaktować?
  Nie, i to mnie właśnie dziwi. No bo wie pan, chodzi o drukarnię. Dzwoniłam do nich tuż przed pana przyjściem. Byli bardzo zdziwieni, mają przecież tyle zamówień.
Miller błyskawicznie zaczai kalkulować. Winzer wyruszył pół godziny temu. Jeśli jedzie sto dwadzieścia kilometrów na godzinę, przejechał już sześćdziesiąt kilometrów. Miller mógł jechać sto pięćdziesiąt, nadrabiając w ciągu godziny trzydzieści kilometrów. Co oznacza, że miałby szansę dogonić Winzera dopiero po jakichś dwóch godzinach. To za długo. Bóg raczy wiedzieć, gdzie do tej pory tamten wyląduje, a przy tym skąd można mieć pewność, że faktycznie pojechał do Austrii.
  Czy mógłbym w takim razie porozmawiać z Frau Winzer? Barbara zachichotała i spojrzała na niego figlarnie.
  Nie ma żadnej Frau Winzer  powiedziała.  Czy pan nie zna Herr Winzera?
  Nie, nigdy się nie widzieliśmy.
  No wie pan, on nie jest z tych, co to się żenią, pan rozumie. To znaczy, Herr Winzer jest ogromnie miły i w ogóle, ale kobiety go za bardzo nie interesują.
  Czyli że mieszka tutaj sam?
  No tak. Razem ze mną. Ale jestem całkowicie bezpieczna, przynajmniej jeśli o to chodzi  zachichotała.
  Ach tak, rozumiem. Dziękuję  odparł Miller i odwrócił się, by odejść.

 Nie ma za co  odrzekła dziewczyna i stała nadal przyglądając się, jak Miller zbiega po schodach i wsiada do jaguara, który już wcześniej zwrócił jej uwagę. A gdyby tak pod nieobecność Herr Winzera, jeszcze przed jego powrotem, zaprosić tego miłego młodego człowieka na noc? Patrzyła, jak samochód z rykiem odjeżdża, westchnęła na myśl o tym, co by było gdyby, a potem zamknęła drzwi.
Miller odczuwał ogromne zmęczenie. W pewnej mierze przyczyniło się do tego także to ostatnie i właściwie dla niego już ostateczne niepowodzenie. Domyślał się, że Bayer zdołał oswobodzić się z więzów i jeszcze z hotelu w Stuttgarcie zatelefonował do Winzera, żeby go ostrzec. Dotarł już tak blisko celu i zabrakło mu piętnastu minut. Jedyne, na co miał teraz ochotę, to spać.
Minął średniowieczne mury miasta i posługując się planem dojechał do Theodor Heuss Platz, zaparkował jaguara przed dworcem i poszedł wynająć pokój w hotelu Hohenzollern" po drugiej stronie placu.
Na szczęście, nie było zbyt wielu gości. Miller wszedł na górę, rozebrał się i położył do łóżka. Coś go jednak nurtowało, wiedział, że gdzieś coś musiał przeoczyć, że nie zapytał o jakiś drobny szczegół. Kiedy o wpół do jedenastej zasypiał, nadal nie wiedział, co to takiego.
Mackensen dotarł do centrum Osnabriick o wpół do drugiej. Po drodze sprawdził, czy pod domem w Westerbergu nie stoi czasem jaguar, ale nie było go w pobliżu. Zamierzał się tam wybrać, lecz przedtem postanowił zadzwonić do Werwolfa, żeby dowiedzieć się, czy nie ma jakichś nowych wiadomości.
Tak się składa, że w Osnabriick urząd pocztowy znajduje się z jednej strony Theodor Heuss Platz. Jeden róg, a także cały sąsiedni bok placu zajmuje główny dworzec kolejowy. Przeciwną stronę wypełniał hotel Hohenzollern". Mackensen parkując mercedesa obok poczty rozpłynął się cały w uśmiechu. Jaguar, którego tak poszukiwał, stał przed dworcem.
Werwolf był w lepszym nastroju.
 Wszystko w porządku. Największe niebezpieczeństwo chwilowo zażegnane  powiedział.  Zdążyłem uprzedzić fałszerza i w porę wyjechał z miasta. Przed chwilą telefonowałem jeszcze raz do jego domu. Telefon odebrała najprawdopodobniej służąca. Powiedziała mi, że dosłownie dwadzieścia minut po jego wyjeździe zjawił się młody człowiek, który o niego pytał. Przyjechał sportowym samochodem.
  Ja też mam różne nowiny  odrzekł Mackensen.  Jaguar stoi zaparkowany na placu, mam go tuż pod nosem. Prawdopodobnie Miller śpi teraz w hotelu. Mogę go dopaść tutaj, w Hohenzollernie". Użyję tłumika.
  Spokojnie, bez pośpiechu  ostrzegł go Werwolf.  Właśnie się nad tym wszystkim zastanawiałem. Doszedłem do wniosku, że nie należy tego robić, dopóki on jest w mieście. Służąca widziała Millera i jego samochód. Pewnie powiedziałaby o tym policji. To z kolei zwróciłoby uwagę na naszego fałszerza, a on łatwo wpada w panikę. Nie można dopuścić, żeby został w to zamieszany. Zeznania gosposi mogłyby niepotrzebnie rzucić na niego podejrzenie. Najpierw ktoś do niego dzwoni i zaraz potem on ucieka. Po chwili zjawia się młody człowiek, który o niego pyta, a na końcu tenże młody człowiek zostaje zastrzelony w swoim pokoju hotelowym. Tego już za wiele.
Mackensen zmarszczył brwi.
  Racja  powiedział.  Muszę go dopaść, jak już wyjedzie.
  Pewnie pokręci się tam trochę, starając się wytropić jakiś ślad, ale nic nie znajdzie. I jeszcze jedno. Czy Miller ma przy sobie jakąś teczkę?
  Owszem, miał ją wczoraj, kiedy wychodził z kabaretu, i zabrał ze sobą wracając do hotelu.
  Ciekawe, dlaczego nie zostawia jej w bagażniku albo w hotelu? Ta teczka z pewnością jest dla niego bardzo ważna. Rozumie pan?
  Tak  odparł Mackensen.
  Chodzi o to  ciągnął Werwolf  że Miller mnie widział. Wie, jak się nazywam i gdzie mieszkam. Wie również, jaki jest związek między Bayerem i fałszerzem. A dziennikarze różne rzeczy sobie notują. Dlatego ta teczka jest teraz niezmiernie ważna. Jeśli Miller zginie, ona nie może wpaść w ręce policji.
  Rozumiem. Czyli chce pan mieć także teczkę?
  Niech ją pan zabierze albo zniszczy  powiedział głos w Norymberdze.
Mackensen zamyślił się na chwilę.
  Jedno i drugie dałoby się zrobić naraz, gdybym podłożył mu bombę w samochodzie, taką połączoną z zawieszeniem, żeby wybuchła przy jakimś wstrząsie na autostradzie.

  Doskonale  stwierdził Werwolf.  Czy wybuch zniszczy także teczkę?
  Bomba,  którą mam na myśli,  puści z dymem samochód, Millera i teczkę. Poza tym, przy dużej prędkości będzie to wyglądać na wypadek. Przygodny świadek pewnie stwierdzi, że eksplodował zbiornik z benzyną. Co za nieszczęście!
  Czy może pan się tym zająć?
Mackensen uśmiechnął się. Miał w bagażniku sprzęt, o jakim mógłby marzyć każdy zabójca: prawie funt materiałów wybuchowych oraz dwa elektryczne detonatory.
  Oczywiście, bez problemu. Ale muszę poczekać, aż się ściemni. Wtedy dobiorę się do jego samochodu.
Nagle zerknął przez okno i zamilkł.
  Zadzwonię później!  ryknął do słuchawki. Ponownie zatelefonował po pięciu minutach.
  Przepraszam, ale nagle zobaczyłem, jak Miller z teczką w ręku wsiada do samochodu i odjeżdża. Sprawdziłem w hotelu, ma tam rezerwację. Zostawił też bagaże, czyli że zamierza wrócić. Nie ma więc powodu do paniki. Podłożeniem bomby zajmę się dzisiaj wieczorem.
Miller zbudził się tuż przed pierwszą, odświeżony, ale też dziwnie poruszony. Podczas snu przypomniał sobie, co mu nie dawało spokoju. Pojechał ponownie do domu Winzera. Gosposia wyraźnie ucieszyła się na jego widok.
  Ach, to pan?  rozpromieniła się.
  Właśnie  tędy przejeżdżałem  wracając do  domu  zaczął Miller  i chciałem panią jeszcze o coś zapytać. Jak długo pani tu pracuje?
  Bo ja wiem, jakieś dziesięć miesięcy.
  Mówiła mi pani, że Herr Winzer nie miał większej ochoty się żenić. Pani jest tu od niedawna. Kto w takim razie przedtem zajmował się domem?
  Jego gospodyni, Fraulein Wendel.
  Gdzie mógłbym ją teraz znaleźć?
  Och, jest w szpitalu. Niestety, umierająca. Ma raka piersi. To okropne. Ale tym bardziej jestem zdziwiona, że Herr Winzer tak nagle odjechał. Codziennie ją odwiedza. Jest do niej bardzo przywiązany. Nie to, żeby między nimi coś kiedyś było, pan rozumie, ale Fraulein mieszkała z nim od tak dawna, chyba od 1950 roku. Ogromnie ją szanuje. Zawsze mi powtarza Fraulein Wendel robiła to tak i tak".
  W jakim szpitalu?
  Nie pamiętam. Ale zaraz. Jest to zapisane w notesie z telefonami. Proszę chwilę poczekać.
Wróciła po dwóch minutach i podała mu nazwę kliniki. Była to ekskluzywna prywatna lecznica, tuż za miastem.
Posługując się mapą dotarł do szpitala parę minut po trzeciej.
Mackensen poświęcił wczesne popołudnie na kupowanie składników potrzebnych mu do zmontowania bomby.
 Tajemnica sabotażu polega na tym, by mieć skromne wymagania  powiedział mu kiedyś instruktor  i korzystać z rzeczy, które można łatwo kupić.
W sklepie z artykułami metalowymi nabył kolbę lutowniczą oraz cynę, rolkę czarnej taśmy izolującej, metr cienkiego drutu, parę nożyc, trzydziestocentymetrowy brzeszczot do cięcia metalu oraz tubkę szybko schnącego kleju. W sklepie elektrycznym kupił dziewięciowoltową baterię, małą żarówkę o dwucentymetrowej średnicy i dwa kawałki cienkiego, pojedynczego pięcioamperowego przewodu elektrycznego w plastikowej izolacji, oba o długości trzech metrów, jeden niebieski, drugi czerwony. Był pedantyczny i zależało mu, aby bieguny wyraźnie się odróżniały. W sklepie papierniczym wybrał pięć większych gumek do ołówków, szerokich na dwa centymetry, długich na pięć i grubych na pół centymetra. W drogerii nabył dwa opakowania prezerwatyw, po trzy sztuki w każdym, a w delikatesach  ćwierćkilową puszkę dobrej herbaty ze ściśle przylegającą przykrywką. Puszka do herbaty jest szczelna, aby chronić zawartość przed dopływem powietrza, nie mówiąc już o wilgoci, on zaś jako dobry fachowiec dostawał gęsiej skórki na myśl, że materiał wybuchowy mógłby zamoknąć.
Mając już wszystkie zakupy, wynajął w hotelu Hohenzollern" pokój z oknem wychodzącym na plac, by nie spuszczać z oka parkingu. Był pewien, że Miller zjawi się podczas jego pracy. Zanim wszedł do hotelu, wyjął z bagażnika jeden z elektrycznych detonatorów oraz pół funta materiałów wybuchowych  była to gąbczasta substancja przypominająca plastelinę.
Zasiadł przy stole przed oknem, skąd jednym okiem mógł zerkać na plac, i z dzbankiem mocnej kawy przed nosem, która miała mu pomóc pokonać senność, zabrał się do pracy.
Bomba, którą zamierzał skonstruować, była bardzo prosta. Najpierw wyrzucił herbatę z puszki do ubikacji i zachował opakowanie. Za pomocą uchwytu nożyc do drutu zrobił w pokrywce puszki dziurkę. Wziął trzymetrowy czerwony przewód i odciął z niego kawałek o długości dwudziestu pięciu centymetrów.
Jeden z końców tego krótkiego przewodu przyspawał do dodatniego bieguna baterii. Do minusa przyspawał końcówkę długiego niebieskiego przewodu. Dla pewności, że przewody się nie zetkną, poprowadził je po bokach baterii i unieruchomił taśmą izolacyjną.
Drugi koniec krótkiego kawałka czerwonego przewodu okręcił wokół styku detonatora. Do tego samego styku przymocował jeden z końców drugiego dłuższego kawałka czerwonego przewodu.
Umieścił baterię wraz z przewodami na dnie kwadratowej puszki, unieruchomił detonator za pomocą substancji wybuchowej i wypełnił nią puszkę tak, by bateria została całkowicie zakryta.
Obwód był już prawie zamknięty. Przewód prowadził od baterii do detonatora. Kolejny przewód wychodził z detonatora, ale nie był do niczego podłączony  wisiał luźno w powietrzu. Drugi przewód przymocowany do baterii również kończył się w powietrzu. Ale jeśliby te dwa luźne końce się zetknęły, obwód zostałby zamknięty. Ładunek z baterii odpaliłby detonator, który by wybuchł z ostrym trzaskiem, lecz ten trzask byłby zagłuszony hukiem plastiku, którego ilość wystarczyłaby do wysadzenia w powietrze dwóch czy trzech pokoi hotelowych.
Pozostał jeszcze mechanizm zapłonowy. Zabierając się do roboty Mackensen owinął dłonie chusteczkami i zaczął zginać brzeszczot do cięcia metalu, aż złamał go na pół. W ręku zostały mu dwa kawałki długości piętnastu centymetrów. Na końcu każdego z nich znajdowała się maleńka dziurka, służąca do przymocowania brzeszczotu do ramy piły.
Ułożył gumki jedną na drugiej, po czym przymocował do nich połówki rozłamanego brzeszczotu, tak że piętnastocentymetrowe kawałki stali sterczały na boki równolegle do siebie w odległości trzech centymetrów, przypominając szczęki krokodyla. Blok gumowy znajdował się z boku całej konstrukcji, a wystające dziesięciocentymetrowe kawałki rozdzielało jedynie powietrze. Aby nie dopuścić do przypadkowego zetknięcia się tych dwóch kawałków stali, o co w takiej sytuacji łatwo, Mackensen wsadził między rozwarte szczęki żarówkę, przymocowując ją za pomocą sporej porcji kleju. Szkło nie przewodzi prądu.
Był już prawie gotów. Przeciągnął jeszcze dwa wystające z puszki z materiałem wybuchowym przewody przez otwory w wieczku i szczelnie zakrył puszkę. Jeden z przewodów przyspawał do górnego kawałka brzeszczotu, drugi  do dolnego. W ten sposób bomba ożyła.
Gdyby ktoś nagle zgniótł zapalnik, czy gwałtownie nim poruszył, stłukłby żarówkę, a dwa kawałki odciągniętej stali zetknęłyby się ze sobą, zamykając obwód elektryczny. Należało jeszcze tylko przedsięwziąć ostatnie środki ostrożności. Nie chcąc dopuścić do tego, aby wygięte połówki brzeszczotu dotknęły jakiegoś kawałka metalu w tym samym czasie, co również spowodowałoby zamknięcie obwodu, rozciągnął na zapalniku sześć prezerwatyw, jedną na drugiej, zabezpieczając urządzenie przed przypadkową detonacją sześcioma warstwami cienkiej, lecz nie przewodzącej gumy. Po to, by uniknąć przypadkowego zapłonu.
Kiedy skończył, schował bombę do szafy wraz z przewodami, nożycami oraz resztkami taśmy izolującej, której będzie jeszcze potrzebował w trakcie montowania bomby w samochodzie Millera. Ażeby przezwyciężyć ogarniającą go senność, zamówił kolejną porcję kawy, a potem usadowił się przy oknie i czekał, aż na znajdującym się na środku placu parkingu pojawi się znowu jaguar.
Nie miał pojęcia, dokąd Miller się udał, ale mało go to obchodziło. Werwolf zapewnił go, że Miller nie znajdzie żadnych śladów prowadzących do fałszerza, i na tym koniec. Był wynajętym fachowcem i miał zrobić to, co do niego należało  o resztę spraw niech martwią się przełożeni. Liczył się z tym, że musi być cierpliwy. Ale wiedział, że Miller prędzej czy później wróci.


Rozdział 15
Doktor niezbyt życzliwie popatrzył na gościa. Miller, który nie
lubił marynarek i krawatów i unikał ich jak ognia, miał na sobie biały nylonowy golf i czarny pulower z wywiniętym kołnierzem. Na to wszystko zarzucił jeszcze czarny blezer. Z miny doktora widać było wyraźnie, że jak na osobę odwiedzającą chorego w szpitalu nie był zbyt stosownie ubrany.
  Jest pan jej bratankiem?  powtórzył doktor z niedowierzaniem.  To dziwne, nie miałem pojęcia, że Fraulein Wendel ma bratanka.
  Zdaje się, że jestem jej jedynym żyjącym krewnym  odparł Miller.  Oczywiście, przyjechałbym znacznie wcześniej, gdybym wiedział o jej stanie, ale Herr Winzer zatelefonował do mnie dopiero dzisiaj rano mówiąc, żebym ją odwiedził.
  Herr Winzer przeważnie sam zagląda do chorej o tej porze  zauważył doktor.
  Z tego, co się zorientowałem, musiał gdzieś nagle wyjechać  ciągnął Miller niewinnie.  Tak mi przynajmniej zakomunikował dzisiaj rano przez telefon. Mówił, że wyjeżdża na kilka dni i poprosił, żebym odwiedził ciotkę zamiast niego.
  Wyjechał? To dziwne.  Bardzo dziwne.  Doktor zamilkł niezdecydowany.  Przepraszam pana  dodał po chwili.
Miller widział, jak z hallu, gdzie rozmawiali, doktor przeszedł do niewielkiego pokoju z boku korytarza. Przez otwarte drzwi słyszał urywki rozmowy telefonicznej. Zorientował się, że doktor dzwoni do domu Winzera.
  Faktycznie wyjechał?... Dzisiaj rano?... Na kilka dni? Ach tak, dziękuję Fraulein, chciałem się tylko upewnić, że nie przyjdzie do niej dziś po południu.
Po odłożeniu słuchawki doktor wrócił do hallu.
  To dziwne  mruknął.  Od czasu, kiedy Fraulein Wendel przywieziono  do  nas,   Herr  Winzer  zjawiał  się  tutaj   regularnie, punktualny co do minuty. Najwyraźniej jest bardzo do niej przywiązany. No cóż, powinien się pospieszyć, jeśli chce ją jeszcze zobaczyć. Stan jest już krytyczny.
Miller zrobił smutną minę.
  Tak mi właśnie powiedział przez telefon  skłamał.  Biedna ciocia.
  Naturalnie, jako jej krewny może pan z nią spędzić parę chwil. Ale muszę pana ostrzec, że nie wszystko do niej dociera, więc niech pan nie przedłuża wizyty. Proszę za mną.
Doktor prowadził Millera przez kilka korytarzy. Kiedyś musiał to być prywatny dom, który teraz przekształcono w lecznicę. Zatrzymał się przed drzwiami do jednego z pokoi.
  To tutaj.  Zaprosił Millera do środka i zamknął za nim drzwi. Miller słyszał jego oddalające się korytarzem kroki.
Pokój pogrążony był w półmroku i Miller nie zauważył skurczonej kobiecej postaci w łóżku, zanim jego oczy nie przyzwyczaiły się do przyćmionego światła, które tego zimowego popołudnia wpadało przez odrobinę tylko rozsunięte zasłony. Kobieta leżała oparta wysoko, z poduszkami pod plecami i głową, ale była tak blada, a jej koszula tak jasna, że prawie zlewała się z pościelą. Miała zamknięte oczy. Miller nie liczył za bardzo na to, że powie mu coś, co mogłoby go naprowadzić na ślad fałszerza.
  Fraulein Wendel  szepnął.
Powieki zadrżały i uniosły się. Spoglądała na niego bez wyrazu i Miller wątpił, czy go w ogóle widzi. Zamknęła ponownie oczy i zaczęła coś niezrozumiale szeptać. Nachylił się, żeby wysłuchać monotonnych słów wypływających nieskładnie z sinych warg.
Nie zawierały żadnej istotnej treści. Majaczyła coś o Rosenheim  wiedział, że to malutka wioska w Bawarii, być może miejsce, w którym się urodziła. I jeszcze coś takiego:
  ...cała na biało, taka ładna, taka ładna... Potem nastąpił kolejny potok niezrozumiałych słów. Miller nachylił się nad nią jeszcze niżej.

  Fraulein Wendel, czy pani mnie słyszy? Umierająca kobieta nadal coś mamrotała:
  ...każda ma modlitewnik i bukiecik, ubrane na biało, takie niewinne...  usłyszał.
Zmarszczył czoło, aż wreszcie zrozumiał. W malignie powracały do niej sceny z pierwszej komunii. Tak jak i on, była kiedyś katoliczką.
  Czy pani mnie słyszy, Fraulein Wendel?  powtórzył bez większej  nadziei.  Ponownie otworzyła  oczy i  spojrzała na niego, rejestrując biały pasek wokół jego szyi, czerń na jego piersiach oraz czarną kurtkę. Ku jego zdziwieniu ponownie zamknęła oczy i jej chudą piersią wstrząsnęło łkanie. Miller się zaniepokoił. Może powinien wezwać lekarza? Po chwili spod jej przymkniętych powiek po pergaminowych policzkach spłynęły dwie łzy, po jednej z każdego oka.
Spoczywająca na kołdrze dłoń powoli posunęła się w kierunku jego nadgarstka  nachylając się nad chorą oparł się na łóżku. Z zadziwiającą siłą, czy może desperacją, zaborczo go ścisnęła. Miller był już prawie zdecydowany uwolnić się z uścisku i odejść w przekonaniu, że niczego więcej się nie dowie na temat Klausa Winzera, kiedy odezwała się bardzo wyraźnie.
  Ojcze, zgrzeszyłam.
Przez kilka chwil nie rozumiał, o co chodzi. Ale kiedy spojrzał na siebie, pojął, że w przyćmionym świetle kobieta się pomyliła. Przez dwie minuty rozważał, czy nie zostawić jej i nie wrócić do Hamburga, czy też może postawić na szalę własną duszę i spróbować po raz ostatni dotrzeć do Eduarda Roschmanna przez fałszerza. Ponownie nachylił się do przodu.
  Moje dziecko, jestem gotów wysłuchać twojej spowiedzi.
I wtedy zaczęła mówić. Zmęczonym, monotonnym głosem opowiadała historię swego życia. Zaczęła od początku, od czasów, gdy była dzieckiem. Urodziła się w 1910 roku. Całe swe dzieciństwo spędziła pośród pól i lasów Bawarii. Pamiętała, jak jej ojciec wyruszył na pierwszą wojnę światową i że trzy lata później, po podpisaniu pokoju w 1918 roku wrócił zły i rozgoryczony, że Berlin skapitulował.
Pamiętała polityczne niepokoje na początku lat dwudziestych oraz próbę puczu w pobliskim Monachium, kiedy tłum, idąc za głosem ulicznego krzykacza o nazwisku Adolf Hitler, usiłował obalić rząd. Jej ojciec także przyłączył się do tego człowieka i jego partii, a kiedy skończyła dwadzieścia trzy lata, partia ta rządziła już Niemcami.

Wtedy zaczęły się letnie wycieczki organizowane przez Ligę Kobiet Niemieckich, praca sekretarki dla Gauleitera w Bawarii oraz potańcówki z przystojnymi młodymi blondynami w czarnych mundurach.
Ale ona, kiedy wyrosła, była taka brzydka  wysoka, koścista i niezgrabna, miała końską twarz i wąsy na górnej wardze. Z mysimi kosmykami zebranymi z tyłu, w zbyt obszernym ubraniu i nieładnych, choć praktycznych butach, dobiegająca trzydziestki kobieta zorientowała się, że ona i inne dziewczyny z wioski nie mają co marzyć o zamążpójściu. W 1939 roku ta zgorzkniała, przepełniona nienawiścią kobieta została wyznaczona na strażniczkę w obozie w Ravensbriick.
Opowiedziała Millerowi o ludziach, których biła i katowała, o chwilach upajania się władzą i o okrucieństwach w Brandenburgu. Łzy spływały jej po twarzy, a palce mocno ściskały nadgarstek mężczyzny, żeby powodowany obrzydzeniem nie odszedł, zanim ona nie skończy.
  A co po wojnie?  spytał cicho.
Nastąpiły lata tułaczki, SS ją opuściła, alianci poszukiwali, a ona pracowała jako pomywaczka i sypiała w schroniskach Armii Zbawienia. I potem w 1950 roku spotkała Winzera. Zatrzymał się w hotelu w Osnabriick szukając w okolicy domu, który mógłby sobie kupić. Była wtedy kelnerką. Ten nijaki, bezpłciowy człowieczek kupił wreszcie dom i zaproponował jej, żeby poprowadziła mu gospodarstwo.
  Czy to wszystko?  spytał Miller, kiedy urwała.
  Tak, ojcze.
  Wiesz, dziecko, że nie mogę udzielić ci rozgrzeszenia, jeśli nie wyznałaś wszystkich swoich grzechów.
  Nic więcej nie pamiętam, ojcze. Miller wciągnął głęboko powietrze.
  A fałszywe paszporty? Te, które Herr Winzer robił dla ukrywających się SS-manów?
Przez chwilę milczała i Miller zaczął się obawiać, że znowu jest nieprzytomna.
  Ojciec wie o tym?
  Tak.
  Ja ich nie robiłam.                                 ť
  Ale pani wiedziała, wiedziała o tym, co on robi.
  Tak  zabrzmiał cichutki szept.
  Teraz wyjechał. Wyjechał  powtórzył Miller.
  Nie, nie wyjechał. Klaus by nie wyjechał, nie zostawiłby mnie. Wróci.
  Czy pani wie, dokąd mógł się udać?
  Nie, ojcze.
  Czy jest pani pewna? Proszę się zastanowić, moje dziecko. Musiał uciekać. Dokąd mógł uciec?
  Nie wiem, ojcze.  Pokręciła wymizerowaną głową.  Jeśli go będą straszyć, wykorzysta swoją kartotekę. Mówił mi, że tak zrobi.
Miller drgnął. Spojrzał na kobietę: miała zamknięte oczy, jakby spała.
  Jaką kartotekę, moje dziecko?
Rozmawiali jeszcze przez jakieś pięć minut, a potem rozległo się ciche stukanie do drzwi. Miller rozluźnił uścisk na swoim nadgarstku i wstał zbierając się do wyjścia.
  Ojcze...  głos kobiety był płaczliwy, proszący. Odwrócił się. Wpatrywała się w niego szeroko rozwartymi oczami.
  Ojcze, proszę mnie pobłogosławić!
Mówiła błagalnym tonem. Miller westchnął. To będzie grzech śmiertelny. Miał nadzieję, że ktoś gdzieś go zrozumie. Podniósł prawą rękę i wykonał znak krzyża.
  In nomine Patris, et Filii, et Spiritus Sancti, ego te absolvo a peccatis tuis.
Kobieta westchnęła głęboko, zamknęła oczy i straciła przytomność. Na korytarzu czekał na niego doktor.
  Już naprawdę wystarczy  powiedział. Miller skinął głową.
  Tak, śpi  odparł, a doktor rozejrzawszy się po pokoju, odprowadził go do hallu.
  Panie doktorze, jak długo to jeszcze potrwa?
  Trudno powiedzieć. Dwa dni, może trzy. Nie więcej. Bardzo mi przykro.
  No tak. Dziękuję, że pozwolił mi pan się z nią zobaczyć  powiedział Miller. Doktor otworzył mu drzwi.  Ach, jeszcze jedno, doktorze. W naszej rodzinie jesteśmy wszyscy katolikami. Prosiła mnie o księdza, chodzi o ostatnie namaszczenie, dobrze?
  Tak, oczywiście.
  Dopilnuje pan tego?
 Naturalnie  odparł doktor.  Dziękuję, że mi pan powiedział. Do widzenia.
Kiedy Miller pojechał z powrotem na Theodor Heuss Platz i zaparkował samochód dwadzieścia metrów od hotelu, było już późne popołudnie, a właściwie zapadał zmierzch. Miller przeszedł przez ulicę i udał się do swego pokoju. Mackensen siedzący dwa piętra wyżej przyglądał się, jak wchodzi. Po chwili wziął swoją bombę, zszedł do foyer, zapłacił za jeden nocleg, wyjaśniając, że wyjeżdża wcześnie rano, a następnie wyszedł do samochodu. Przejechał nim do miejsca, z którego mógł widzieć wejście do hotelu oraz jaguara, i rozsiadł się wygodnie, przeczuwając, że znowu będzie musiał trochę poczekać.
Nadal w pobliżu było za dużo ludzi, żeby zacząć się kręcić przy samochodzie. Poza tym Miller mógł w każdej chwili wyjść z hotelu. Jeśliby wyjechał, zanim Mackensenowi udałoby się zainstalować bombę, zamierzał pojechać za dziennikarzem i dopaść go na autostradzie kilka mil od Osnabruck, odbierając mu teczkę. Jeśli natomiast zostanie na noc w hotelu, Mackensen umieści bombę w jaguarze wczesnym rankiem, kiedy w pobliżu nikogo nie będzie.
W swoim pokoju Miller z kolei łamał sobie głowę nad pewnym nazwiskiem. Nadal miał przed oczyma twarz mężczyzny, ale nie mógł sobie przypomnieć, jak on się nazywa.
Było to tuż przed Bożym Narodzeniem w 1961 roku. Siedział w loży prasowej sądu w Hamburgu i czekał na początek rozprawy, która go interesowała. Wszedł na końcówkę poprzedniej sprawy. Przy ławie oskarżonych stał jakiś typek, obrońca zaś prosił o wyrozumiałość, ponieważ właśnie zbliżały się święta Bożego Narodzenia, a jego klient ma żonę i pięcioro dzieci.
Miller pamiętał zmęczoną, znękaną twarz żony oskarżonego, która siedziała w odgrodzonej części sali przeznaczonej dla adwokatów. Zrozpaczona kobieta ukryła twarz w dłoniach, podczas gdy sędzia, uzasadniając wyrok wyjaśniał, że gdyby nie prośba obrony, oskarżony otrzymałby wyższą karę, a tak zostaje skazany na półtora roku więzienia. Z mowy prokuratora wynikało, że człowiek ten to jeden z najzręczniejszych kasiarzy w Hamburgu.
Dwa tygodnie później Miller poszedł do baru jakieś dwieście metrów od Reeperbahn, żeby się napić z okazji Bożego Narodzenia z jednym ze swoich informatorów z półświatka. Miał mnóstwo forsy, gdyż tego dnia zapłacono mu za duży materiał ze zdjęciami. W końcu sali jakaś kobieta szorowała podłogę. Rozpoznał zmartwioną twarz żony włamywacza, skazanego przed dwoma tygodniami. W odruchu wielkoduszności, którego pożałował już następnego ranka, wcisnął jej do kieszeni fartucha stumarkowy banknot i wyszedł.
W styczniu otrzymał list z więzienia w Hamburgu, najwyraźniej wysłany przez kogoś, kto ledwo co umiał pisać. Kobieta musiała spytać barmana o nazwisko dobroczyńcy i powiedziała o wszystkim mężowi. List przyszedł na adres jednego z pism, dla którego Miller czasami pracował, i stamtąd mu go przekazano.
Drogi Herr Miller
Żona napisała mi o tym, co zrobił pan przed Bożym Narodzeniem. Nigdy pana nie widziałem i nie wiem, dlaczego pan to zrobił, ale chciałem panu bardzo podziękować. Jest z pana naprawdę porządny facet. Dzięki tej forsie Marta i dzieci miały przyjemną Gwiazdkę i Nowy Rok. Jeśli kiedykolwiek będę mógł jakoś się panu odwdzięczyć, proszę dać mi znać. Łączę wyrazy szacunku...
Ale jak brzmiało nazwisko w podpisie? Koppel. Tak: Viktor Koppel. Modląc się w duchu, żeby Koppel nie wylądował do tej pory z powrotem w więzieniu, Miller sięgnął po notes z nazwiskami i numerami telefonów swoich informatorów, chwycił aparat, postawił go sobie na kolanach i zaczął wydzwaniać do przyjaciół z hamburskiego półświatka.
Złapał Koppla telefonicznie o wpół do ósmej. Ponieważ był piątkowy wieczór, znalazł go w barze pośród tłumu przyjaciół. W tle rozbrzmiewały dźwięki szafy grającej. Leciało właśnie I Want to Hołd Your Hand" Beatlesów. Ta piosenka doprowadziła go prawie do szału tej zimy  bez przerwy ją puszczali.
Koppel po paru wskazówkach przypomniał sobie Millera, a także prezent, który dostała od niego jego żona dwa lata temu. Najwyraźniej zaliczył już kilka kolejek.
  To było bardzo miłe z pańskiej strony, Herr Miller, proszę mi wierzyć.
  Tak. Napisał pan do mnie z więzienia, że jeśli mógłby pan cokolwiek dla mnie zrobić, to mogę na pana liczyć. Pamięta pan?
  Tak, pamiętam  w głosie Koppla zabrzmiało wahanie.
  No więc potrzebuję pańskiej pomocy. To nic wielkiego. Pomoże mi pan?  spytał Miller.

Człowiek w Hamburgu nadal był ostrożny.
  Nie mam przy sobie za dużo pieniędzy, Herr Miller.
  Nie chodzi mi o pożyczkę. Chciałbym pana wynająć do drobnej roboty.
  Ach, tak, rozumiem, oczywiście.  Koppel odetchnął z ulgą.  Gdzie pan jest?
  Proszę tylko dostać się jakoś na dworzec i złapać pierwszy pociąg do Osnabruck. Będę na pana czekał na stacji. I jeszcze jedno. Niech pan nie zapomni o narzędziach.
  Herr Miller, zwykle nie pracuję poza swoim terenem.  Nie wiem, jak to będzie w Osnabruck.
  To czysta robota  Miller przeszedł na żargon hamburski.  Pusto, właściciel wyjechał, a w środku jest sporo szmalu. Zbadałem, nie będzie żadnych kłopotów. Wróci pan do Hamburga na śniadanie z torbą pełną forsy i nikt się panem nie zainteresuje. Facet będzie z powrotem dopiero za tydzień. Może pan się pozbyć towaru, zanim wróci, a gliny będą pewne, że to robota miejscowych.
  A przejazd?
  Zwrócę panu za bilet, jak się spotkamy. Pociąg z Hamburga odchodzi o dziewiątej. Została panu godzina, więc proszę się zacząć zbierać.
  W porządku, przyjadę  odparł Koppel wzdychając głęboko. Miller rozłączył się, zamówił w recepcji budzenie na jedenastą i zasnął. Tymczasem na zewnątrz Mackensen kontynuował swą samotną
-obserwację. Postanowił, że jeśli Miller się nie pokaże do północy, wówczas zabierze się za jaguara.
Ale Miller wyszedł z hotelu piętnaście po jedenastej, przeszedł przez plac i zniknął w budynku dworca. Mackensen był zdziwiony. Wysiadł z samochodu i poszedł za nim. Miller stał na peronie czekając na pociąg.
  Jaki pociąg odchodzi z tego peronu?  spytał Mackensen bagażowego.
  O jedenastej trzydzieści do Minister  usłyszał w odpowiedzi. Mackensen na próżno zastanawiał się, dlaczego Miller zamierza
jechać pociągiem, skoro ma samochód. Nadal bardzo zdziwiony wrócił do swojego mercedesa i czekał dalej. O jedenastej trzydzieści zagadka się wyjaśniła. Miller wyszedł ze stacji w towarzystwie niewysokiego obdartusa niosącego torbę z czarnej skóry. Mężczyźni
byli pochłonięci rozmową. Mackensen zaklął. Ostatnią rzeczą, której by pragnął, to żeby Miller odjechał jaguarem w czyimś towarzystwie. Skomplikowałoby to całą sprawę. Na szczęście obaj mężczyźni podeszli do stojącej przed dworcem taksówki, wsiedli i odjechali. Postanowił odczekać dwadzieścia minut i zabrać się za jaguara, który nadal stał zaparkowany dosłownie dwadzieścia metrów dalej. O północy plac opustoszał. Mackensen wysunął się z samochodu. Zaopatrzony w malutką latarkę i trzy niewielkie klucze, podszedł do jaguara, rozejrzał się i wślizgnął pod samochód.
Wiedział, że garnitur będzie miał za chwilę przemoczony i brudny od błota i mokrego śniegu. Ale tym się najmniej przejmował. Korzystając z latarki usiłował znaleźć z przodu samochodu zaniknięcie maski. Udało mu się ją otworzyć dopiero po dwudziestu minutach. Kiedy odczepił uchwyt, maska podskoczyła do góry na dwa centymetry. Żeby ją z powrotem zamknąć po skończeniu roboty, będzie musiał po prostu ją docisnąć. Przynajmniej nie potrzebował włamywać się do samochodu, żeby otworzyć maskę od wewnątrz.
Wrócił do mercedesa po bombę. Człowiek nachylony nad silnikiem samochodu przy otwartej masce nie powinien wzbudzić podejrzeń. Nikomu nie przyjdzie do głowy, że majstruje przy nie swoim wozie.
Za pomocą drutu i obcęgów przymocował ładunek obok silnika i to przy ściance najbliższej miejsca kierowcy. W chwili wybuchu znajdzie się on niecały metr od Millera. Mechanizm zapłonowy, połączony z głównym ładunkiem za pomocą dwóch przewodów, każdy o długości ponad dwóch metrów, spuścił w dół, żeby umocować go pod silnikiem.
Wsunął się z powrotem pod samochód i w świetle latarki sprawdził przednie zawieszenie. W ciągu pięciu minut znalazł właściwe miejsce i mocno przymocował drutem tył mechanizmu zapłonowego do odpowiedniego pręta wzmacniającego. Rozwarte szczęki zapłonu, osłonięte gumą i rozdzielone szklaną żarówką, wcisnął między dwa zwoje grubej sprężyny przedniego zawieszenia.
Kiedy zapłon był już umocowany tak, by nie reagować na drobne wstrząsy, Mackensen wyczołgał się spod samochodu. Był pewien, że gdy jaguar przy dużej prędkości wpadnie na jakiś występ czy dziurę, kurczące się zawieszenie na przednim kole spowoduje zetknięcie się rozwartych szczęk zapłonu, rozgniatając jednocześnie rozdzielającą je delikatną szklaną żarówkę, i doprowadzi do połączenia między dwoma naładowanymi końcówkami brzeszczotu. Kiedy to nastąpi, nie tylko Miller, ale i jego wszystkie papiery wylecą w powietrze.
Na koniec Mackensen zebrał luzy w przewodach łączących ładunek z zapłonem, zrobił z nich zgrabny supełek i taśmą przykleił do ścianki wnęki silnikowej, żeby nie ciągnęły się po ziemi i przypadkiem nie przetarły. Kiedy skończył, opuścił i zatrzasnął maskę. Następnie wrócił na tylne siedzenie mercedesa i ułożył się do snu. Uważał, że odwalił kawał niezłej roboty.
Miller kazał kierowcy jechać na Saar Platz, gdzie zapłacił mu i podziękował. Koppel miał na tyle rozsądku, żeby w czasie jazdy trzymać język za zębami i odezwał się dopiero, kiedy taksówka ruszyła z powrotem w kierunku miasta.
  Mam nadzieję, że pan wie, co robi, Herr Miller, no bo rozumie pan, to trochę dziwne, że pan, dziennikarz, bawi się w takie rzeczy.
  Proszę się nie martwić, Koppel. Potrzebuję tylko paru dokumentów przechowywanych w sejfie. Papiery wezmę ja, a ty całą resztę. W porządku?
  Skoro tak, to w porządku. A więc do roboty.
  Jeszcze jedno. W tym domu mieszka służąca  powiedział Miller.
  Mówił pan, że dom jest pusty  zaprotestował Koppel.  Jeśli ona zejdzie na dół, to ja się zwijam. Nie chcę używać przemocy.
  Poczekamy do drugiej nad ranem. Będzie wtedy spała jak suseł. Na piechotę pokonali kilometr dzielący ich od domu Winzera,
szybko rozejrzeli się na ulicy i weszli przez bramę. Żeby nie stąpać po żużlu, przeszli po trawie wzdłuż podjazdu, a potem przez trawnik w cień krzaka rododendronu rosnącego tuż pod oknami pokoju, który wyglądał na gabinet.
Koppel skradając się jak zwierzę, okrążył dom, zostawiając Millera pilnującego narzędzi.
  U służącej pali się jeszcze światło  wyszeptał po powrocie.  Okno z tyłu pod okapem.
Bojąc się zapalić, przez godzinę siedzieli pod liśćmi krzewu, drżąc z zimna. O pierwszej Koppel po raz drugi obszedł dom i stwierdził, że światło w pokoju służącej zgasło.
Minęło kolejne półtorej godziny, zanim Koppel ścisnął rękę Millera, w0ziął swoją torbę i przez oświetlony księżycem trawnik zaczął się skradać w kierunku okna gabinetu. Gdzieś w oddali zaszczekał pies i zapiszczała opona motocyklisty wracającego do domu.
Na szczęście pod oknami gabinetu było ciemno  blask księżyca nie dotarł jeszcze na tę stronę domu. Koppel zapalił małą latarkę i powiódł światłem po ramie okna, a potem wzdłuż listwy rozdzielającej jego dolną część od górnej. Okno było zabezpieczone przeciw włamaniom, ale bez zainstalowanego alarmu. Przez dobrą chwilę nachylał się nad swoją torbą, aż w końcu wyprostował się wyjmując rolkę taśmy klejącej, przyssawkę, diament do szkła wyglądający jak wieczne pióro i gumowy młotek.
W szybie poniżej zamknięcia bardzo sprawnie wyciął równe kółko. Dla pewności przymocował je chwilowo za pomocą kawałków taśmy, przyklejając końcówki do nie wyciętego szkła. Między paskami taśmy przycisnął polizaną przyssawkę, zostawiając dokoła niej tylko wąski skrawek szyby.
Trzymając w lewej dłoni rączkę przyssawki, mocno uderzył gumowym młotkiem w obrysowany fragment szkła.
Przy drugim uderzeniu rozległ się trzask i krążek wsunął się do środka. Obaj mężczyźni zamarli, ale nikt nie zareagował na hałas. Nadal trzymając w ręku koniec przyssawki z krążkiem szyby, który teraz już znajdował się wewnątrz pokoju, Koppel oderwał oba paski taśmy. Zaglądając przez okno zauważył w środku gruby dywan, leżący może jakieś półtora metra od okna. Zdecydowanym ruchem wrzucił krążek szkła razem z przyssawką do środka, tak że bezgłośnie spadły na dywan.
Sięgnął przez otwór i odkręcił zabezpieczenie przeciwwłamaniowe dolnej części okna. Zwinnie jak małpa wskoczył do środka, a Miller poszedł w jego ślady, choć znacznie ostrożniej. W pokoju, w porównaniu z trawnikiem oświetlonym blaskiem księżyca, panowały egipskie ciemności, ale Koppel najwyraźniej widział doskonale.
 Tylko spokojnie  syknął do Millera, który zamarł bez ruchu, podczas gdy włamywacz cicho zamknął okno i zaciągnął zasłony. Prześlizgnął się przez pokój, siódmym zmysłem wyczuwając meble, zamknął drzwi prowadzące na korytarz i dopiero wówczas zapalił latarkę.
Snopem światła omiótł pokój, po kolei wydobywając z ciemności biurko, telefon, bibliotekę, głęboki fotel, aż wreszcie zatrzymał się na ładnym kominku z grubym obramowaniem z czerwonej cegły.

Nagle pojawił się przy boku Millera.
  To pewnie gabinet. Niemożliwe, żeby w jednym domu były dwa takie same pokoje z dwoma kominkami obłożonymi cegłą. Gdzie jest dźwignia od sejfu?
  Nie wiem  odpowiedział Miller naśladując niski głos włamywacza, który zapewne wiedział z doświadczenia, że ciche mruczenie słychać dużo słabiej niż szept.  Trzeba będzie ją znaleźć.
  O rany, to może potrwać z tydzień!  przeraził się Koppel.
Kazał usiąść Millerowi na krześle, przestrzegając go, żeby przypadkiem nie zdejmował plecionych rękawiczek samochodowych do czasu, aż stąd nie wyjdą. Sam zaś, wziąwszy torbę, podszedł do kominka, włożył na głowę opaskę i przymocował do niej latarkę, tak by świeciła mu przed oczami. Kawałek po kawałku obmacywał cegły, wrażliwymi palcami szukając wybrzuszeń, występów, nacięć albo pustych miejsc. Kiedy przebadał tak cały mur, wziął szpachelkę i raz jeszcze spróbował znaleźć jakąś szczelinę. Natrafił na nią dopiero o wpół do czwartej rano.
Ostrze wślizgnęło się między dwie cegły i rozległ się cichy trzask. Część cegieł  kwadrat o boku sześćdziesięciu centymetrów  wysunęła się na zewnątrz. Skrytka była tak pomysłowo zrobiona, iż gołym okiem nie sposób było dostrzec owego kwadratu na tle pozostałych cegieł.
Koppel wysunął drzwiczki umocowane z lewej strony na cicho chodzących zawiasach. Kwadrat cegieł o boku sześćdziesięciu centymetrów umieszczony był w stalowej oprawie. Cienka smuga światła latarki Koppla oświetliła w głębi drzwiczki niewielkiego sejfu.
Nie gasząc latarki, zawiesił na szyi stetoskop i włożył na uszy słuchawki. Przez pięć minut przyglądał się zamkowi zbudowanemu z kombinacji czterech krążków, aż w końcu przyłożył słuchawkę tam, gdzie jego zdaniem powinny znajdować się bębny, i zaczął próbować pierwszą kombinację.
Miller, siedzący jakieś trzy metry dalej, przyglądał się pracy włamywacza z rosnącym niepokojem. Koppel dla odmiany był całkowicie spokojny, w pełni pochłonięty robotą. Poza tym wiedział, że nikomu nie przyjdzie do głowy zajrzeć do gabinetu, jeśli będą zachowywać się cicho. Najbardziej niebezpieczne momenty to wejście, kręcenie się po pokoju i wyjście.
Minęło czterdzieści minut, zanim ostatni bęben ustąpił. Koppel otworzył delikatnie drzwi sejfu i odwrócił się do Millera, a snop
światła jego latarki padł na stół, gdzie stała para srebrnych lichtarzy i stara, ciężka tabakierka.
Miller bez słowa wstał i podszedł do włamywacza. Sięgnął po latarkę, zdjął ją z opaski Koppla i przy jej świetle zajrzał do środka. Znajdowało się tam kilka zwitków banknotów. Kiedy Miller wyciągnął je i podał wdzięcznemu włamywaczowi, Koppel cicho gwizdnął, ale dźwięk ten słychać było jedynie w najbliższym otoczeniu.
Na górnej półce sejfu leżał tylko jeden przedmiot  gruba teczka z manilskiego papieru. Miller wyciągnął ją, otworzył i przejrzał zawartość. Znajdowało się tam około czterdziestu fiszek. Na każdej była fotografia oraz kilka słów wystukanych na maszynie. Zatrzymał się na osiemnastej.
  O Boże!  powiedział głośno.
  Szsz...  przywołał go do porządku Koppel.
Miller uporządkował kartotekę i zwrócił Kopplowi latarkę.
  Zamknij to!  polecił.
Koppel wsunął drzwiczki z powrotem na miejsce i pokręcił gałkami, nie tylko po to, by zamknąć sejf, ale również, by zostawić je dokładnie w takim samym położeniu, w jakim były poprzednio. Następnie wsadził cegły na miejsce i wcisnął je w mur. Zaskoczyły z lekkim trzaskiem.
Banknoty, honorarium Winzera za podrobienie czterech ostatnich paszportów, Koppel wsadził do kieszeni. Pozostało mu tylko delikatnie włożyć lichtarze oraz tabakierkę do czarnej skórzanej torby.
Zgasił światło i poprowadził Millera za rękę do okna, rozsunął zasłony i dobrze się rozejrzał. Na trawniku nie było nikogo, a księżyc schował się za chmury. Koppel uniósł okno i z torbą wyskoczył na zewnątrz, po czym zaczekał na Millera. Następnie opuścił szybę i ruszył w kierunku krzaków. Dziennikarz, włożywszy teczkę pod golf, podążył za nim.
Aż do samej furtki trzymali się blisko krzaków. Kiedy już wyszli na ulicę, Miller chciał się puścić biegiem.
  Proszę iść wolno  zwrócił mu uwagę Koppel już normalnym głosem.  Idźmy sobie tak i rozmawiajmy, jakbyśmy wracali z przyjęcia.
Do stacji kolejowej było jakieś pięć kilometrów, tymczasem zbliżała się już piąta rano. Pomimo soboty na ulicach panował stosunkowo duży ruch, człowiek pracy bowiem w Niemczech wstaje wcześnie, żeby  dopilnować swoich interesów. Do stacji udało im się dotrzeć bez przeszkód. Pociąg do Hamburga odjeżdżał dopiero o siódmej, ale Koppel powiedział, że chętnie poczeka w bufecie i na rozgrzewkę napije się kawy z podwójną whisky.
  Niezła robota, Herr Miller  stwierdził.  Mam nadzieję, że ma pan to, czego chciał.
  Tak, tak  odparł Miller.
  Ani słowa nikomu. Do widzenia, Herr Miller.
Niski człowieczek skinął głową i pomaszerował w kierunku bufetu. Miller odwrócił się i przeszedł przez plac do hotelu, nie zdając sobie sprawy, że z tylnego siedzenia zaparkowanego nie opodal mercedesa śledzą go zaczerwienione oczy.
Była zbyt wczesna godzina, by się mógł czegokolwiek dowiedzieć, więc zamówiwszy budzenie na dziewiątą trzydzieści, pozwolił sobie na trzy godziny snu.
Ostry dzwonek telefonu rozległ się punktualnie. Miller zamówił kawę i bułeczki, które przyniesiono akurat w chwili, kiedy kończył brać gorący prysznic. Popijając kawę przejrzał kartotekę. Rozpoznał kilka twarzy, choć nazwiska nic mu nie mówiły. Ale nazwiska  powiedział sobie  były bez znaczenia.
Do osiemnastej fiszki powrócił raz jeszcze. Mężczyzna na fotografii był starszy, miał dłuższe włosy i bujne wąsy zakrywające górną wargę. Ale to były te same uszy  a uszy to najbardziej wyróżniająca cecha, chociaż na ogół nikt nie zwraca na nie uwagi. To był ten sam wąski nos, ten sam kształt głowy, te same jasne oczy.
Mężczyzna miał pospolite nazwisko, ale uwagę Millera przyciągnął adres. Sądząc z kodu pocztowego, musiał mieszkać gdzieś w centrum miasta, najprawdopodobniej w kamienicy.
O dziesiątej zadzwonił do informacji w mieście wymienionym na fiszce. Poprosił o numer telefonu zarządcy domu pod wskazanym adresem. Zagrał ryzykownie, ale się udało. Faktycznie, była to kamienica i to jedna z tych droższych.
Zatelefonował do zarządcy i wyjaśnił, że kilkakrotnie dzwonił do jednego z lokatorów, ale nikt tam nie odpowiada, co jest tym dziwniejsze, że umówili się na telefon dokładnie o tej porze. Może zarządca domu mógłby mu pomóc? Czy przypadkiem telefon w mieszkaniu tego pana nie jest zepsuty?
Mężczyzna był bardzo życzliwy. Herr Direktor jest najprawdopodobniej w fabryce albo w swoim domku na wsi.
Jakiej fabryce? Swojej, oczywiście. Fabryce radioodbiorników. Ach tak, faktycznie, ale ze mnie głupiec, stwierdził Miller i odłożył słuchawkę. Numer telefonu fabryki podali mu w informacji. Dziewczyna, która odebrała telefon, połączyła go z sekretarką szefa. Sekretarka zaś poinformowała Millera, że Herr Direktor wyjechał na weekend do swojego domku na wsi i wróci w poniedziałek rano. W fabryce nie są upoważnieni do podawania prywatnego numeru pana dyrektora. Żeby go nie niepokoić w domu. Miller podziękował i rozłączył się.
Ostatecznie prywatny numer telefonu i adres właściciela fabryki odbiorników radiowych podał mu jego stary kumpel, korespondent dużej hamburskiej gazety, spec od spraw przemysłowych i biznesu. Miał jego adres w swoim notesie z telefonami.
Miller siedział przyglądając się nowej twarzy Roschmanna, nowemu nazwisku i adresowi, który pospiesznie wpisał do notesu. Teraz przypomniał sobie, że słyszał już o tym człowieku  przemysłowcu z Ruhry. Nawet widział w sklepie radia jego produkcji. Wyciągnął mapę Niemiec i próbował umiejscowić na niej jego wiejską posiadłość  przynajmniej w przybliżeniu. Minęła już dwunasta, kiedy spakował rzeczy, zszedł na dół i uregulował rachunek. Dosłownie umierał z głodu, więc skierował swe kroki do hotelowej restauracji, zabierając ze sobą tylko teczkę, i zafundował sobie potężny stek.
W czasie posiłku postanowił, że przejedzie ostatni odcinek drogi dziś po południu i nazajutrz stanie twarzą w twarz ze zwierzyną, którą tropił. Nadal miał przy sobie karteczkę papieru z prywatnym numerem telefonu prawnika z Komisji Z w Ludwigsburgu. Mógł od razu do niego zatelefonować, ale wolał  a nawet był całkowicie zdecydowany  spotkać się najpierw z Roschmannem. Obawiał się, że gdyby zadzwonił do prawnika dziś wieczorem, prosząc, by policja zjawiła się u Roschmanna za pół godziny, mógłby go nie zastać w domu. Niedzielny ranek to znacznie pewniejsza pora.
Była już prawie druga, kiedy wreszcie wyszedł z hotelu, wrzucił walizkę do bagażnika samochodu, machnął teczkę na tylne siedzenie i zasiadł za kierownicą.

Nie zauważył mercedesa, który jechał za nim aż do granic Osnabruck. Siedzący mu na ogonie samochód wjechał na autostradę, zwolnił na kilka sekund, w czasie gdy jaguar nabierał przyspieszenia na pasie biegnącym na południe, i jakieś dwadzieścia metrów dalej zjechał z autostrady, zawracając do miasta.
Mackensen zatelefonował do Werwolfa z przydrożnej budki.
  Jest  w  drodze   zameldował  przełożonemu.   Właśnie zostawiłem go pędzącego jak wicher na południe.
  Czy zainstalowałeś to, co miałeś zainstalować?
  Owszem.  Mackensen wyszczerzył zęby.  Przymocowałem do przedniego zawieszenia. Nim przejedzie osiemdziesiąt kilometrów, zostaną z niego tylko trudne do zidentyfikowania szczątki.
  Doskonale  mruknął głos w Norymberdze.  Kamerad, musi pan być zmęczony. Proszę wracać do miasta i trochę się przespać.
Mackensenowi nie trzeba było dwa razy powtarzać. Praktycznie nie spał od środy.
Miller przejechał te osiemdziesiąt kilometrów i jeszcze następne sto sześćdziesiąt. Bo Mackensen nie wziął jednego pod uwagę. Jego mechanizm zapłonowy z pewnością szybko by spowodował detonację, gdyby został wciśnięty w poduszkowe zawieszenie limuzyny produkowanej na rynek europejski. Ale jaguar był brytyjskim samochodem sportowym o znacznie twardszym zawieszeniu. Kiedy tak pędził autostradą w kierunku Frankfurtu, podskoki samochodu na wybojach poruszyły nieco ciężkie sprężyny nad przednimi kołami i nawet spowodowały, że żarówka między szczękami zapalnika bomby stłukła się w drobny mak, ale nie doprowadziły do zetknięcia się dwóch kawałków stali pod napięciem. Przy większych podskokach zbliżały się one do siebie na odległość dosłownie milimetra, aby po chwili znowu odskoczyć.
Miller, nie zdając sobie sprawy z tego, jak bliski jest śmierci, minął Miinster, Dortmund, Wetzlar, Bad Homburg i dotarł do Frankfurtu w niespełna trzy godziny, a potem zjechał z obwodnicy w kierunku Kónigstein oraz dzikich, pokrytych śniegiem lasów porastających góry Taunus.


Rozdział 16
Było już ciemno, kiedy jaguar wjeżdżał do niewielkiego uzdrowiska położonego u wschodniego podnóża gór. Rzucając okiem na mapę Miller stwierdził, że znajduje się mniej niż trzydzieści kilometrów od prywatnej posiadłości, której szukał. Postanowił jednak nie jechać już dalej tego wieczoru, lecz znaleźć sobie jakiś hotel i przenocować.
Na północy leżały góry, które przecinała droga do Limburga  spokojne i białe pod grubym dywanem śniegu okrywającym skały i dziesiątki kilometrów sosnowych lasów. Wzdłuż głównej ulicy miasteczka migotały latarnie, a ich blask podświetlał ruiny zamku usytuowanego na wzgórzu  niegdyś gniazdo rodu von Falkensteinów. Niebo było czyste, ale lodowaty wiatr zapowiadał w nocy dalsze
opady śniegu.
Na rogu Hauptstrasse i Frankfurtstrasse znalazł hotel Park", gdzie wynajął pokój. W środku lutego trudno mówić o atrakcyjności leczniczych kąpieli w lodowatej wodzie, nie było więc kłopotu ze znalezieniem noclegu.
Portier poradził mu, żeby zaparkował samochód z tyłu hotelu, na niewielkim placyku osłoniętym drzewami i krzakami. Miller wykąpał się i wyszedł coś zjeść. Zdecydował się na zajazd Griine Baum" przy Hauptstrasse  jednej z kilkunastu rozświetlonych restauracji, jakie miasteczko miało do zaoferowania.
Kiedy skończył posiłek, dały mu o sobie znać nerwy. Zauważył, że ręka unosząca kieliszek z winem drży. Częściowo był to skutek znużenia, zwłaszcza braku snu w ciągu ostatnich czterech dni i drzemania przez godzinę czy dwie.
Częściowo  opóźniona reakcja na napięcie, jakie towarzyszyło włamywaniu się wraz z Kopplem do domu Winzera. Był także zaskoczony powodzeniem, które mu dopisywało  pomysł, by zajrzeć do domu Winzera jeszcze raz i spytać służącą, kto opiekował się starym kawalerem przez te wszystkie lata, sowicie mu się opłacił.
Ale nerwy dawały mu o sobie znać przede wszystkim dlatego, że zbliżał się kres polowania. Miała wreszcie nastąpić konfrontacja z człowiekiem, którego nienawidził i którego poszukiwał krętymi, nieznanymi drogami, a poszukiwaniom tym towarzyszyła nieustanna obawa, że coś może nawalić. Myślami wrócił do nieznajomego doktora w hotelu w Bad Godesberg, który ostrzegał go, żeby trzymał się z daleka od ich towarzyszy broni. I żydowskiego łowcy nazistów z Wiednia i jego słów: Proszę zachować ostrożność, ci ludzie potrafią być niebezpieczni". Kiedy się nad tym wszystkim ponownie zastanawiał, zaczai się dziwić, że go jeszcze nie dopadli. Wiedzieli, że nazywa się Miller  najlepszy dowód to wizyta, jaką mu złożono w hotelu Dreesen". W każdym razie pobicie Bayera w Stuttgarcie, którego dokonał jako Kolb, musiało go zdemaskować. A jednak nie zauważył nikogo, kto by się kręcił w pobliżu. Jednego był pewien  oni nie wiedzą, że udało mu się dotrzeć aż tak daleko. Może stracili jego ślad, a może postanowili zostawić go w spokoju, przekonani, że skoro fałszerz się ukrywa, skończy się na tym, że Miller będzie się tylko kręcił w kółko.
A jednak udało mu się zdobyć kartotekę  tajemnicę Winzera i zarazem bezsprzeczny dowód na to, iż Roschmann żyje. Zanosiło się na największą sensację dziennikarską ostatniej dekady w Niemczech. Miller uśmiechnął się do siebie, a przechodząca kelnerka pomyślała, że to do niej. Następnym razem, kiedy mijała jego stolik, zakołysała biodrami i dziennikarzowi przed oczyma stanęła Sigi. Nie rozmawiali od czasu, gdy telefonował do niej z Wiednia, a list napisany na początku stycznia, sześć tygodni temu, był ostatni, jaki do niej wysłał. Teraz nagle poczuł, że jest mu potrzebna jak nigdy przedtem. To zabawne, pomyślał, że mężczyźni tak bardzo potrzebują kobiety, kiedy się boją. A musiał przyznać, że się boi, chociażby ze względu na to, co już zrobił, a także dlatego, że jutro przyjdzie mu stanąć twarzą w twarz z zabójcą wielu tysięcy ludzi, który niczego nie podejrzewając przebywał w swoim domu w górach. Potrząsnął głową, żeby odpędzić złe myśli, i zamówił kolejne pół butelki wina. Nie czas na melancholię.

Udało mu się wyciągnąć na światło dzienne taką bombę dziennikarską i na dodatek lada chwila miał załatwić stare porachunki.
Popijając wino raz jeszcze przemyślał plan działania. Najpierw konfrontacja, potem telefon do prawnika w Ludwigsburgu, pół godziny później przyjazd policyjnego radiowozu, który zabiera tego człowieka do więzienia, żeby stanął przed sądem i został skazany na dożywocie. Gdyby był twardszym facetem, chętnie zabiłby własnoręcznie kapitana SS.
Ponownie zastanowił się nad tą ewentualnością, ale uświadomił sobie, że nie ma broni. A jeśli Roschmanna pilnuje goryl? Czy to możliwe, żeby był tam sam, przekonany, iż nowe nazwisko dostatecznie go chroni? Co ma zrobić, jeśli zastanie u niego jakiegoś silnego, uzbrojonego domownika, który będzie sprawiał kłopoty?
Kiedy Miller odbywał służbę wojskową, jeden z jego przyjaciół po spędzeniu nocy w areszcie za to, iż zbyt późno wrócił do obozu, ukradł żandarmom kajdanki. Potem chłopak ten zaczął się bać, że je u niego znajdą, i dał je Millerowi. Dziennikarz zachował je na pamiątkę szalonej nocy w wojsku. Trzymał kajdanki na spodzie kufra w swoim hamburskim mieszkaniu.
Miał również broń, niewielkiego automatycznego sauera, którego kupił całkiem legalnie, kiedy pisał artykuły na temat afery w hamburskim półświatku w 1960 roku, a jeden z ludzi Małego Pauli groził, że go zabije. Pistolet leżał zamknięty w szufladzie biurka, także w Hamburgu.
Czując, że mu się kręci w głowie po winie i podwójnej brandy, a także trochę ze zmęczenia, Miller wstał, zapłacił rachunek i wrócił do hotelu. Miał już właśnie wejść do środka i zamówić rozmowę, kiedy zauważył dwie budki telefoniczne tuż przed hotelem. Bezpieczniej korzystać z publicznych telefonów.
Była prawie dziesiąta, gdy dodzwonił się do klubu, w którym pracowała Sigi. Musiał przekrzyczeć hałas orkiestry, żeby go mogła
usłyszeć.
Przerwał potok jej pytań, gdzie był, dlaczego się nie odzywał, gdzie jest teraz i żeby powiedział, o co chodzi. Sigi protestowała, że nie może tak nagle wyjechać, ale coś w jego głosie kazało jej nie oponować.
  Czy wszystko w porządku?  krzyknęła w słuchawkę.
  Tak, czuję się dobrze.  Ale musisz mi pomóc.  Proszę cię, kochanie, nie możesz mnie dzisiaj zawieść.

  Przyjadę  powiedziała po chwili milczenia.  Powiem im, że mi coś pilnego wypadło, jakaś choroba w rodzinie albo coś takiego.
  Czy masz dosyć pieniędzy, żeby wynająć samochód?
  Chyba tak. Mogę w razie czego pożyczyć od którejś z dziewczyn. Podał jej adres czynnej całą noc firmy wynajmującej samochody,
z której usług już kiedyś korzystał, i kazał się na siebie powołać, ponieważ znał właściciela.
  Jak to daleko?  spytała.
  Z Hamburga pięćset kilometrów. Zajmie ci to jakieś pięć godzin, powiedzmy sześć, licząc od teraz. Będziesz tu mniej więcej o piątej nad ranem.
  Dobrze, to czekaj.  Milczała przez chwilę.  Kochanie...
  Co?
  Boisz się czegoś?
Odezwał się sygnał, a Miller nie miał już więcej monet.
  Tak  odpowiedział i odłożył słuchawkę, ponieważ rozmowa została przerwana.
Spytał w recepcji, czy nie mają dużej koperty. Portier przez chwilę szperał pod kontuarem, po czym usłużnie wyciągnął sztywną brązową kopertę na tyle dużą, by zmieściły się w niej kartki formatu A-4. Miller kupił także mnóstwo znaczków na opłacenie ciężkiej przesyłki ekspresowej, wyczerpując w ten sposób cały zapas znaczków portiera, który zwykle sprzedawał je gościom wysyłającym co najwyżej pocztówki.
Kiedy wrócił do pokoju, wziął teczkę z papierami, z którą nie rozstawał się przez cały wieczór, położył ją na łóżku i wyciągnął z niej dziennik Salomona Taubera, stertę fiszek z sejfu Winzera oraz dwie fotografie. Raz jeszcze przeczytał te dwie stronice dziennika  to one bowiem zainspirowały go do tropienia człowieka, którego nigdy w życiu nie widział  po czym przyjrzał się leżącym obok siebie zdjęciom.
Wreszcie wyjął z aktówki czystą kartkę papieru i napisał krótką notatkę dokładnie wyjaśniającą, czym są załączone dokumenty. Notatkę tę wraz z jedną z fotografii i plikiem fiszek z sejfu Winzera wsadził do koperty, po czym zaadresował przesyłkę i przykleił na niej wszystkie znaczki.
Drugą fotografię wsadził do wewnętrznej kieszeni marynarki. Zaklejona koperta wraz z dziennikiem wróciła z powrotem do aktówki, którą teraz wsunął pod łóżko.
W walizce miał niewielką butelkę brandy. Nalał sobie porcję do szklaneczki stojącej nad umywalką. Zauważył, że drżą mu ręce, ale piekący płyn pozwolił mu się nieco odprężyć. Położył się na łóżku  kręciło mu się lekko w głowie  i zasnął.
W suterenie w Monachium zniecierpliwiony Josef nerwowo chodził tam i z powrotem. Leon i Motti siedzieli przy stole ze spuszczonymi głowami. Minęło czterdzieści osiem godzin od nadejścia depeszy z Tel Awiwu.
Na próżno szukali Millera. Telefonowali do Alfreda Ostera, którego poprosili, by przeszedł się na parking w Bayreuth. Okazało się, że jaguar zniknął.
  Jeśli zauważą samochód,  będą wiedzieli, że nie może być piekarzem z Bremy  mruknął Josef, kiedy się o tym dowiedział  nawet jeśli nie mają pojęcia, że właścicielem jaguara jest Peter Miller.
Później przyjaciel ze Stuttgartu poinformował Leona, że policja szuka młodego mężczyzny w związku z morderstwem popełnionym na niejakim Bayerze. Opis na tyle pasował do Millera alias Kolba, iż niemożliwe było, by chodziło o kogoś innego, ale na szczęście nazwisko z książki hotelowej nie brzmiało ani Kolb, ani Miller, i nikt też nie wspomniał o czarnym sportowym samochodzie.
  Przynajmniej miał dosyć oleju w głowie, żeby się zameldować pod fałszywym nazwiskiem  rzucił Leon.
  To by się nawet zgadzało  zauważył Motti.  Kolb miał być przecież ścigany przez policję za zbrodnie wojenne.
Ale było to marne pocieszenie. Jeśli policja ze Stuttgartu nie może go wytropić, to tym mniejsze ma na to szansę grupa Leona, natomiast mogli przypuszczać, że Odessa" coraz bardziej depcze mu po piętach.
  Musiał zdawać sobie sprawę, że mordując Bayera zdemaskuje się, i dlatego wrócił do swego prawdziwego nazwiska  zastanawiał się na głos Leon.  A więc zrezygnował z poszukiwania Roschmanna, chyba że udało mu się coś wyciągnąć z Bayera, coś, co go naprowadziło na trop.
  No to dlaczego, do diabła, się nie zgłasza!  warknął Josef.  Czy ten idiota uważa, że sam sobie poradzi z Roschmannem?
Motti lekko zakasłał.
  On nie ma pojęcia, że Roschmann to gruba ryba w Odessie"  zauważył.

  No tak. Jeśli się do niego zbliży, to szybko się zorientuje.
  Ale do tej pory będzie już martwy, a my zostaniemy z ręką w nocniku  odszczeknął mu Josef.  Dlaczego ten kretyn nie dzwoni?
Tego wieczoru z telefonu korzystał natomiast ktoś inny. Klaus Winzer dzwonił do Werwolfa z niewielkiego domku w górach w okolicach Regensburga. Wieści, które usłyszał, były uspokajające.
  Tak, myślę, że może pan bezpiecznie wracać do domu  odpowiedział mu szef Odessy".  Zajęliśmy się już człowiekiem, który chciał się z panem skontaktować.
Fałszerz podziękował mu, uregulował rachunek i nocą wyruszył na północ ku dobrze znanemu, wygodnemu łóżku w swoim własnym domu w Westerbergu pod Osnabriick. Miał nadzieję zdążyć do domu na obfite śniadanie, po którym wykąpie się i położy spać. W poniedziałek będzie już z powrotem w drukarni, żeby dopilnować interesu.
Millera obudziło stukanie do drzwi. Zamrugał oczami i zorientował się, że zostawił zapalone światło. W drzwiach stał nocny portier, a za nim Sigi.
Miller uspokoił go, wyjaśniając, że ta pani to jego żona, która przywiozła mu z domu ważne papiery na spotkanie, jakie go czeka jutro rano. Portier, prosty człowiek mówiący z niezrozumiałym heskim akcentem, wziął napiwek i odszedł.
Sigi zarzuciła mu ręce na szyję, a on nogą zamknął drzwi.
  Gdzie się przez ten cały czas podziewałeś? Co robiłeś? Przerwał  ów  potok  pytań  w  najprostszy  sposób  i  zanim  się
rozdzielili, chłodne policzki Sigi zaróżowiły się i płonęły, a Miller czuł się jak kogut na arenie.
Wziął jej płaszcz i powiesił na wieszaku za drzwiami. Zasypała go dalszymi pytaniami.
  Najpierw trzeba zacząć od rzeczy najważniejszych  stwierdził popychając ją na łóżko, nadal jeszcze ciepłe pod grubą puchową kołdrą, na której drzemał.
  Nic a nic się nie zmieniłeś  zachichotała.
  A ty się zmieniłaś?  spytał cicho.
Wciąż miała na sobie suknię, w której zwykle zabawiała gości w kabarecie, z dużym dekoltem z przodu, a pod nią skąpy stanik na ramiączkach. Odpiął z tyłu suknię i zsunął cienkie ramiączka.
Wciągnęła głęboko powietrze i położyła się, a kiedy się nad nią nachylił, uniosła ku niemu twarz. Uśmiechnęła się.
  Nie  wyszeptała.  Nie zmieniłam się ani trochę. Wiesz, co
lubię.
  A ty wiesz, co ja  zamruczał Miller niezrozumiale.
  Ale ja pierwsza  pisnęła.  Stęskniłam się za tobą bardziej
niż ty za mną.
Nie było żadnej odpowiedzi, zapanowała cisza przerywana jedynie
coraz głośniejszymi westchnieniami i jękami Sigi.
Przerwali dopiero po godzinie, ciężko dysząc, szczęśliwi. Miller napełnił szklaneczkę brandy z wodą. Sigi pociągnęła malutki łyczek, gdyż pomimo pracy w klubie nie piła zbyt dużo. Miller wychylił resztę.
  No tak  zaczęła Sigi zaczepnie  skoro załatwiliśmy już
najważniejsze sprawy...
  Tylko chwilowo  przerwał jej Miller. Zachichotała.
  To może teraz będziesz taki miły i wytłumaczysz mi  ten tajemniczy list, te sześć tygodni twojej nieobecności, tę okropną łysą czaszkę i ten maleńki pokoik w obskurnym hoteliku w Hesji?
Miller spoważniał. W końcu wstał, przeszedł nagi przez pokój i wrócił z teczką z dokumentami. Usiadł na brzegu łóżka.
  I tak wkrótce byś się wszystkiego dowiedziała, więc równie dobrze mogę ci już teraz powiedzieć, co robiłem.
Opowiadał jej przez prawie godzinę, zacząwszy od odkrycia dziennika, który jej pokazał, a kończąc na włamaniu do domu fałszerza. Tymczasem, im więcej mówił, tym bardziej jej przerażenie
rosło.
  Jesteś kompletnie szalony!  wykrzyknęła, kiedy skończył.  Zupełny wariat, fioł! Przecież mogli cię zabić, zamknąć w więzieniu,
czy ja wiem.
  Musiałem to zrobić  powiedział, jakby mu nagle zabrakło uzasadnienia dla spraw, które i jemu wydawały się teraz szalone.
  I to wszystko dla jakiegoś starego hitlerowskiego zgniłka? Masz kompletnego bzika. Ta historia to przeszłość. Po co chcesz marnować na to czas?
Patrzyła na niego zaskoczona.
  No cóż, i tak sporo już zmarnowałem  stwierdził wyzywająco.

Westchnęła głęboko i pokręciła głową nadal nie rozumiejąc.
  W porządku  powiedziała wreszcie.  Ale teraz już z tym koniec. Wiesz, kim on jest i gdzie go można znaleźć. Wystarczy tylko wrócić do Hamburga i zatelefonować na policję. Oni zajmą się całą resztą. Za to im płacą.
Miller nie wiedział, co odpowiedzieć.
  To nie takie proste  odezwał się w końcu.  Wybieram się tam dzisiaj rano.
  Dokąd?
Wskazał kciukiem na okno i widniejące w oddali, ciemne jeszcze góry.  Do niego do domu.
  Do niego do domu? Po co?  Przerażona otwarła szeroko oczy.  Chyba nie masz zamiaru się z nim spotkać?
  Owszem, mam, ale nie pytaj dlaczego, bo nie mogę ci powiedzieć. Po prostu muszę to zrobić.
Swoją reakcją całkowicie go zaskoczyła. Uniosła się gwałtownie, uklękła i wpatrywała w niego, podczas gdy on z głową opartą na poduszce leżał paląc papierosa.
  To po to był ci potrzebny pistolet  rzekła, a jej pierś falowała z narastającą wściekłością.  Chcesz go zabić!
  Wcale nie chcę go zabić...
  No to on zabije ciebie! A ty idziesz tam sam, tylko z pistoletem przeciwko niemu i jego bandzie. Ty gówniarzu, ty zgniłku, głupku, potworze!
Miller przyglądał się jej zdumiony.
  Dlaczego się tak denerwujesz? Boisz się o Roschmanna?
  Nie chodzi mi o tego starego faszystę. Mówię o sobie i o nas, ty durny ośle! Zamierzasz ryzykować życie po to tylko, żeby coś udowodnić i żeby napisać artykulik dla jakiegoś idiotycznego pisma. Ani przez chwilę nie pomyślałeś o mnie!
Wybuchnęła płaczem, zanim jeszcze skończyła mówić, a łzy rozmywające tusz zaznaczyły dwie czarne kreski na jej policzkach.
  Spójrz na mnie, do cholery, popatrz na mnie. Co ty sobie myślisz, że co ja jestem? Kolejna dobra dupa? Czy ty naprawdę myślisz, że chcę się co noc oddawać jakiemuś pieprzonemu dziennikarzowi tylko po to, żeby czuł się zadowolony z siebie i mógł sobie węszyć za jakimś idiotycznym tematem na reportaż, który może go kosztować życie? Tak myślisz? A więc posłuchaj, kretynie. Ja chcę wyjść za mąż. Chcę zostać Frau Miller. Chcę mieć dzieci. A ty tak po prostu idziesz dać się zabić... O Boże!
Wyskoczyła z łóżka i pobiegła do łazienki zatrzaskując drzwi i zamykając się od środka.
Miller leżał z szeroko otwartymi ustami, papieros już prawie parzył go w palce. Nigdy nie widział u niej takiego wybuchu wściekłości i był to dla niego szok. Słuchając lecącej za ścianą wody zastanawiał się nad jej słowami. Zgasił papierosa i podszedł do drzwi łazienki.
  Sigi!
Nic nie odpowiedziała. Zakręciła wodę.
  Idź sobie.
  Sigi, proszę cię, otwórz. Chcę z tobą porozmawiać. Nastąpiła chwila milczenia, ale potem otworzyła drzwi. Stała naga,
naburmuszona. Zdążyła zmyć smugi tuszu z twarzy.
  Czego chcesz?  spytała.
  Chodź do łóżka, chcę z tobą porozmawiać. Zamarzniemy tak
stojąc.
  Nie, chcesz się po prostu znowu kochać.
  Skądże, naprawdę. Chcę tylko porozmawiać.
Wziął ją za rękę i poprowadził do łóżka i resztek ciepła, jakie się tam jeszcze zachowały. Na jej leżącej na poduszce twarzy malowała się
nieufność.
  O czym chcesz rozmawiać?  spytała podejrzliwie. Wsunął się do łóżka i zbliżył usta do jej ucha.
  Sigi Rahn, czy zostaniesz moją żoną? Odwróciła się do niego.
  Mówisz poważnie?  spytała.
  Tak, absolutnie. Nigdy się nad tym dłużej nie zastanawiałem, ale też nigdy się aż tak nie rozzłościłaś.
  O rety!  Sigi nie mogła uwierzyć własnym uszom.  Muszę
się częściej wściekać.
Zaczął ją znowu pieścić, czując coraz większe podniecenie.
  Mówiłeś, że nie będziesz tego robić  rzekła z wyrzutem.
  Jeszcze tylko ten jeden raz. A potem obiecuję, że cię nawet nie
dotknę.
Przerzuciła nad nim udo siadając mu na podbrzuszu.
  Peterze Miller, jak możesz!  powiedziała spoglądając na niego w dół.

Kiedy zaczęli się znowu kochać, Miller sięgnął ręką do wyłącznika lampy i zgasił światło.
Na wschodnim horyzoncie pośród śniegów migotało słabe światełko. Gdyby Miller popatrzył na zegarek, zorientowałby się, że dochodzi siódma rano, w niedzielę 23 lutego. Ale już spał.
Pół godziny później Klaus Winzer podjechał pod dom, zatrzymał się przed zamkniętym garażem i wysiadł z samochodu. Był sztywny ze zmęczenia, ale szczęśliwy, że wrócił do domu.
Barbara jeszcze nie wstała, wykorzystując nieobecność chlebodawcy, żeby trochę dłużej pospać. Kiedy się pojawiła, gdy Winzer już wszedł do domu i zawołał ją z hallu, była w koszuli nocnej, która każdego innego mężczyznę przyprawiłaby o szybsze krążenie krwi. Tymczasem Winzer zażyczył sobie smażonych jajek, grzanki z dżemem, kawy i kąpieli. Nie dane mu było jednak zakosztować żadnej z tych rzeczy.
Opowiedziała mu bowiem o odkryciu, jakiego dokonała w sobotę rano, kiedy weszła do gabinetu trochę poodkurzać, o zbitej szybie i o zniknięciu sreber. Dała znać na policję, a oni stwierdzili, że równa, okrągła dziura w szybie to robota zawodowego włamywacza. Powiedziała im, że właściciel domu wyjechał. Poprosili więc, żeby się z nimi skontaktował, jak tylko wróci, gdyż muszą mu zadać kilka rutynowych pytań na temat zaginionych rzeczy.
Winzer w milczeniu słuchał opowiadania dziewczyny  jego twarz bladła coraz bardziej, a żyła na skroni pulsowała równomiernie. Kiedy skończyła, kazał jej pójść do kuchni przygotować kawę, a sam wszedł do gabinetu zamykając drzwi na klucz. Potrzebował trzydziestu sekund, żeby w wyniku gorączkowych poszukiwań wewnątrz pustego sejfu zorientować się, iż nie ma w nim kartoteki czterdziestu zbrodniarzy z Odessy". .
Kiedy odwrócił się od kominka, zadźwięczał telefon. Dzwonił doktor z kliniki, by go poinformować, iż Fraulein Wendel zmarła ubiegłej nocy.
Bite dwie godziny Winzer siedział nieruchomo przed pustym kominkiem^ nie zważając na chłód wdzierający się przez zasłonięty gazetą otwór w szybie, czując jedynie, jak zimne macki wokół niego zaczynają się coraz silniej zaciskać. Zastanawiał się, co robić. Barbara wielokrotnie wołała przez zamknięte drzwi, że śniadanie jest już gotowe, ale nie zwracał na nią uwagi. Przez dziurkę od klucza słyszał, jak powtarzała od czasu do czasu To nie moja wina, nie moja wina".
Miller zapomniał odwołać budzenie, które zamówił poprzedniego wieczoru, zanim zatelefonował do Sigi do Hamburga. Przenikliwy dzwonek rozległ się przy łóżku o dziewiątej. Z nieprzytomnym wzrokiem odebrał telefon, wymamrotał dziękuję" i wygrzebał się z łóżka. Wiedział, że jeśli nie wstanie od razu, zaśnie z powrotem. Sigi spała jak suseł, wyczerpana podróżą z Hamburga, niedawnym kochaniem się i satysfakcją, że w końcu jest zaręczona.
Miller wziął prysznic, puszczając na koniec lodowatą wodę, szybko się wytarł ręcznikiem, który zostawił na całą noc na kaloryferze, i poczuł się jak młody bóg. Przygnębienie i niepokój ubiegłego wieczoru zniknęły bez śladu. Teraz miał poczucie siły i pewności siebie. Włożył spodnie i krótkie botki, gruby pulower z odwiniętym golfem i Joppe, dwurzędową kurtkę z bai, typowo niemieckie okrycie zimowe, coś pośredniego między płaszczem i kurtką. Miała głębokie kieszenie, w których bez trudu mieściły się kajdanki i broń, a także kieszeń na piersi, do której mógł włożyć fotografię. Wyjął z torby Sigi kajdanki i sprawdził je. Nie było do nich kluczyka, a zatrzaskiwały się automatycznie, zatem uwolnić się z nich można było tylko za pomocą piłki do metalu lub policyjnego klucza.
Rozłożył i sprawdził broń. Nigdy z niej nie strzelał i w środku nadal znajdowały się resztki fabrycznego smaru. Magazynek był pełen i tak go zostawił. Żeby się ponownie oswoić z bronią, kilkakrotnie otworzył zamek, upewnił się, w jakiej pozycji jest odbezpieczona, a w jakiej zabezpieczona, włożył magazynek, wprowadził nabój do komory i zabezpieczył broń. Kartkę z numerem telefonu prawnika z Ludwigsburga wsadził do kieszeni spodni.
Wyjął spod łóżka teczkę, wyciągnął z niej czystą kartkę papieru i napisał do Sigi list, który dziewczyna przeczyta po przebudzeniu. Kochanie! Jadę teraz spotkać się z człowiekiem, na którego polowałem. Mam powody, żeby chcieć popatrzeć mu w twarz i być obecnym przy tym, jak policja zabiera go zakutego w kajdanki. Są to naprawdę słuszne powody i po południu będę mógł ci je wyjawić. Ale na wszelki wypadek chciałbym, żebyś...Instrukcje były precyzyjne i zwięzłe. Zapisał numer telefonu w Monachium, żeby Sigi wiedziała, dokąd ma zadzwonić i co powiedzieć. Na końcu dodał: Pod żadnym pozorem nie wolno ci jechać za mną. Mogłabyś tylko pogorszyć sprawę. A zatem, jeśli nie wrócę do południa albo do tej pory nie zatelefonuję, zadzwoń pod podany numer, przekaż wiadomość, spakuj bagaże, wrzuć przesyłkę do jakiejkolwiek skrzynki we Frankfurcie, a potem jedź z powrotem do Hamburga. Z nikim się po drodze nie zadawaj. Całuję, Peter".
Ustawił karteczkę na nocnym stoliku przy telefonie razem z dużą kopertą zawierającą akta Odessy" i trzema banknotami pięćdziesięcio-markowymi. Potem wziął dziennik Salomona Taubera pod pachę, wyszedł z pokoju i ruszył na dół. Przechodząc koło recepcji poprosił, aby żonę obudzono o jedenastej trzydzieści.
O wpół do dziesiątej wyszedł z hotelu i zdziwił się, jak dużo śniegu spadło ubiegłej nocy.
Przeszedł na tył budynku, wsiadł do jaguara, włączył pełne ssanie i nacisnął starter. Silnik zaskoczył dopiero po kilku minutach. Kiedy samochód się rozgrzewał, Miller wyjął z bagażnika szczotkę, żeby zmieść grubą warstwę śniegu z maski i przedniej szyby.
Usiadł z powrotem za kierownicą, włączył bieg i wyjechał na główną drogę. Gruba pokrywa śniegu przypominająca poduszkę skrzypiała pod kołami. Rzuciwszy okiem na szczegółową mapę, którą kupił poprzedniego wieczora dosłownie w ostatniej chwili, ruszył w kierunku Limburga.


Rozdział 17
po krótkim i jaskrawym świcie, którego Miller nie widział, ranek
zrobił się szary i pochmurny. Mimo posępnego nieba śnieg błyszczał pod drzewami, a wśród wierzchołków gór jęczał wiatr.
Kręta droga wspinała się, by tuż za miastem zginąć pośród drzew lasu Romberg. Kiedy wyjechał z miasta, pokrywa śniegu była niemal dziewicza. Przecinały ją tylko ślady kół jednego wozu  godzinę temu ktoś jechał tamtędy na poranne nabożeństwo w Kónigstein.
Miller skręcił w boczną drogę do Glashutten, objechał podnóże potężnej góry Feldberg i kierując się znakami znalazł drogę prowadzącą do wioski Schmitten. Wycie wiatru między sosnami porastającymi zbocze góry i pośród obciążonych śniegiem gałęzi przypominało głośny krzyk.
I chociaż Miller nigdy wcześniej o czymś takim nie myślał, teraz przyszło mu do głowy, że to właśnie z takiego morza sosen i buków wypłynęły rojem germańskie plemiona, których pochodowi Cezar położył tamę nad Renem. Następnie nawróceni na chrześcijaństwo w ciągu dnia wielbili ustami Króla Pokoju, by po ciemku śnić o starych bogach siły, pożądania i potęgi. To właśnie te prastare atawizmy, tę cześć, jaką w nocy oddawali swym własnym bogom morza krzyczących drzew, Hitler zapalił później jedną magiczną
iskierką.
Po kolejnych dwudziestu minutach ostrożnej jazdy Miller sprawdził mapę i zaczął szukać wjazdu na teren posiadłości. Znalazł go  była to okratowana brama zabezpieczona stalowym hakiem, z tablicą po jednej stronie Teren prywatny. Wstęp wzbroniony".
Nie gasząc silnika wysiadł z samochodu i pchnął bramę. Potem wjechał na teren i ruszył pod górę. Pokrywa śniegu była tu dziewicza. Jechał na najniższym biegu, gdyż na drodze pod śniegiem leżał tylko zmarznięty piasek.
Na ziemi, jakieś dwieście metrów dalej, zobaczył potężną gałąź dębu, która nie wytrzymała na sobie pół tony śniegu i runęła na ziemię. Gałąź zmiażdżyła krzewy z prawej strony drogi, a niektóre mniejsze gałązki spadły na podjazd. Zwaliła także cienki czarny słup, który leżał w poprzek drogi.
Nie chcąc wysiadać, powoli najechał na przeszkodę, czując, jak samochód leciutko podskakuje, raz, kiedy słupek znalazł się pod przednimi kołami, a potem pod tylnymi.
Pokonawszy tę przeszkodę ruszył w kierunku domu i wyjechał na polankę, na której stała otoczona ogrodem willa z kolistym szutrowym podjazdem. Zatrzymał samochód przed frontowymi drzwiami, wysiadł i zadzwonił.
W momencie kiedy Miller wysiadał z samochodu, Klaus Winzer podjął decyzję i zadzwonił do Werwolfa. Szef Odessy" był opryskliwy i zdenerwowany, gdyż już dawno powinien usłyszeć wiadomość, że na autostradzie na południe od Osnabruck wyleciał w powietrze sportowy samochód, najprawdopodobniej w wyniku eksplozji zbiornika paliwa. A teraz słuchając tego człowieka, coraz mocniej zaciskał usta.
 Co takiego zrobiłeś? Ty idioto! Kretynie! Czy ty wiesz, co się z tobą stanie, jeśli nie odzyskamy tych papierów?
Sam w swoim gabinecie, Klaus Winzer odłożył słuchawkę po ostatnim zdaniu wypowiedzianym przez Werwolfa i wrócił do biurka. Już dwa razy w życiu los spłatał mu okropnego figla  po raz pierwszy, kiedy musiał zatopić w jeziorze dorobek całej wojny, i później, w 1948 roku, zamieniając jego fortunę w bezwartościowe papiery. Wziął do ręki starego, ale jeszcze sprawnego lugera, wsadził go do ust i pociągnął za spust. Ołowiana kula, która rozsadziła głowę fałszerza, była prawdziwa.
Werwolf siedział wpatrując się w milczący telefon z rosnącym przerażeniem. Myślał o tych wszystkich ludziach, którzy musieli załatwiać paszporty korzystając z usług Klausa Winzera, i o tym, że każdy z nich figuruje na liście poszukiwanych. Gdyby zostali złapani, czekało ich aresztowanie i sąd. Ujawnienie akt wywołałoby lawinę oskarżeń, które z kolei wyrwałyby społeczeństwo z coraz to większej apatii i obojętności wobec problemu dalszego ścigania zbrodniarzy z SS, co z kolei dałoby zastrzyk energii organom tropiącym przestępców wojennych. Wizja ta napawała go przerażeniem.
Ale najważniejsze zadanie to ochrona Roschmanna, albowiem on także figurował w kartotece Winzera. Trzykrotnie nakręcił numer kierunkowy do Frankfurtu, a potem numer w jego domu, i trzykrotnie usłyszał sygnał zajęty. Wreszcie próbował zamówić rozmowę, ale telefonistka powiedziała, że najwyraźniej linia jest uszkodzona.
Tymczasem udało mu się połączyć z hotelem Hohenzollern". Złapał Mackensena już prawie w drzwiach. W kilku słowach opisał mu dramatyczny rozwój wypadków i powiedział zabójcy, gdzie Roschmann mieszka.
  Wygląda na to, że bomba nie wybuchła  stwierdził.  Pędź tam najszybciej jak możesz. Ukryj gdzieś samochód i trzymaj się blisko Roschmanna. Jest tam też jeden ochroniarz, ma na imię Oskar. Jeśli  Miller z tym, co ma,  poszedł prosto na policję, wpadliśmy wszyscy. Ale gdyby zjawił się najpierw u Roschmanna, weź go żywego i zmuś do gadania. Zanim umrze, musi nam wyśpiewać, co zrobił z tymi papierami.
Mackensen spojrzał na mapę i oszacował odległość.
  Będę tam o pierwszej  powiedział.
Drzwi otworzyły się dopiero po drugim dzwonku i ze środka buchnęła fala ciepłego powietrza. Mężczyzna stojący przed Millerem najwyraźniej wyszedł właśnie z gabinetu, do którego prowadziły otwarte drzwi z korytarza.
Lata dobrobytu podtuczyły nieco szczupłego niegdyś oficera SS. Miał zarumienioną twarz  albo od alkoholu, albo od wiejskiego powietrza  i lekko siwiejące na skroniach włosy. Wyglądał jak typowy przedstawiciel wyższych warstw klasy średniej  mężczyzna w średnim wieku, zamożny i cieszący się dobrym zdrowiem. Lecz, mimo drobnych różnic, była to ta sama twarz, którą opisał Tauber.
 Słucham?  Mężczyzna przyjrzał się Millerowi bez większego entuzjazmu.

Minęło dalsze dziesięć sekund, zanim Miller był w stanie przemówić. Przećwiczony wstęp po prostu wyleciał mu z głowy.
  Nazywam się Miller  powiedział.  A pan Eduard Rosch-mann.
Na dźwięk obu tych nazwisk w oczach mężczyzny pojawił się jakiś błysk, ale po mistrzowsku zapanował nad sobą.
  Co za niedorzeczność  powiedział w końcu.  W życiu nie słyszałem o kimś takim.
Jednakże mimo pozornego spokoju byłemu oficerowi SS kłębiły się w głowie 
najprzeróżniejsze myśli. Od 1945 roku już kilkakrotnie udało mu się uniknąć śmierci dzięki bystrości umysłu. Bez większego trudu skojarzył nazwisko Millera i przypomniał sobie swoją rozmowę z Werwolfem. W pierwszym odruchu chciał zamknąć Millerowi drzwi przed nosem, ale się przezwyciężył.
  Czy jest pan w domu sam?  spytał Miller.
  Tak  odparł Roschmann zgodnie z prawdą.
  Wejdźmy do pańskiego gabinetu  powiedział Miller stanowczo.
Roschmann nie oponował, ponieważ zdawał sobie sprawę, że musi się teraz starać zatrzymać Millera i grać na zwłokę, aż...
Odwrócił się i ruszył z powrotem wzdłuż korytarza. Miller zatrzasnął drzwi i nieomal następował Roschmannowi na pięty, kiedy wchodzili do gabinetu. Był to wygodny pokój, z ogniem płonącym na kominku i grubo obitymi drzwiami, które Miller zamknął, gdy weszli do środka.
Roschmann zatrzymał się na środku pokoju i odwrócił do Millera.
  Czy pańska żona jest w domu?  spytał Miller. Roschmann pokręcił głową.
  Wyjechała na weekend odwiedzić rodzinę  odparł.
Było to poniekąd prawdą. Zaproszono ją poprzedniego wieczoru dosłownie w ostatniej chwili i wyjeżdżając rano wzięła drugi samochód. Pierwszy na nieszczęście był w warsztacie. Miała wrócić wieczorem jeszcze tego samego dnia.
Roschmann nie wspomniał o jednym, choć intensywnie o tym myślał: że jego potężny, krótko ostrzyżony szofer-goryl pół godziny temu pojechał na rowerze do wioski zgłosić awarię telefonu. Roschmann wiedział, że musi zagadywać Millera aż do jego powrotu.
Kiedy odwrócił się do Millera, ten trzymał broń wycelowaną
prosto w jego brzuch. Roschmann przestraszył się, ale próbował nadrobić to butną miną.
  Grozi mi pan pistoletem w moim własnym domu?
  W takim razie proszę zadzwonić na policję  powiedział Miller, ruchem głowy wskazując na telefon na biurku. Roschmann ani drgnął.   Widzę, że pan nadal  kuleje  mówił dalej.   But ortopedyczny nieźle maskuje kalectwo, ale nie całkiem  to z powodu tych palców, które panu amputowano w czasie operacji w Rimini, bo je pan sobie odmroził przedzierając się przez śniegi w Austrii? Zgadza się?
Oczy Roschmanna minimalnie się zwęziły, ale nie odezwał się ani słowem.
  Widzi pan, Herr Direktor, kiedy policja się zjawi, zostanie pan rozpoznany. Twarz ma pan ciągle tę samą, ma pan też ranę postrzałową na piersi i bliznę pod lewym ramieniem, skąd niewątpliwie usiłował pan usunąć tatuaż z grupą krwi. Czy naprawdę chce pan wzywać policję?
Roschmann głęboko westchnął.
  O co panu chodzi?
  Siadaj!  polecił dziennikarz.  Nie przy biurku, ale w fotelu, tak żebym cię widział. Trzymaj ręce na oparciu i nie dawaj mi pretekstu do strzału, bo wierz mi, że naprawdę zrobię to z wielką przyjemnością.
Roschmann, nie spuszczając oka z broni, usiadł w fotelu. Miller przysiadł na stojącym przed nim biurku.
  Teraz sobie pogadamy.
  O czym?
  O Rydze i o tych osiemdziesięciu tysiącach ludzi, których tam wymordowałeś. O tych kobietach, mężczyznach i dzieciach.
Widząc, że Miller nie zamierza użyć broni, Roschmann zaczął odzyskiwać pewność siebie. Na policzki wracały mu kolory. Przeniósł wzrok na twarz młodego dziennikarza.
  To kłamstwo. W Rydze nigdy nie zlikwidowaliśmy osiemdziesięciu tysięcy.
  Więc siedemdziesiąt? Sześćdziesiąt?  spytał Miller.  Co za
różnica?
  O  to  właśnie chodzi:  ani  teraz,  ani  wtedy nie miało  to znaczenia  wtrącił Roschmann.  Niech pan posłucha, młody człowieku, nie wiem, dlaczego mnie pan ściga. Mogę się tylko domyślać. Ktoś nawbijał panu do głowy jakichś sentymentalnych frazesów na temat tak zwanych zbrodni wojennych i tym podobne. Ale to wszystko bzdura. Wielka bzdura. Ile pan ma lat?
  Dwadzieścia dziewięć.
  A więc służył pan w wojsku.
  Tak, jako jeden z pierwszych roczników po wojnie. Dwa lata chodziłem w mundurze.
  Czyli wie pan, jak to jest w wojsku. Dają człowiekowi rozkaz i musi go wykonać. Nie pyta, czy jest słuszny, czy nie. Wie pan to równie dobrze jak ja. Ja tylko wykonywałem rozkazy.
  Po pierwsze, nie byłeś żołnierzem, ale katem  powiedział cicho Miller.  A mówiąc otwarcie, po prostu mordercą, ludobójcą, więc nie możesz uważać się za żołnierza.
  Bzdury  rzucił Roschmann zapalczywie.  Wszystko to bzdury. Byliśmy takimi samymi żołnierzami jak inni. I tak jak inni wypełnialiśmy jedynie rozkazy. Wy, młodzi, jesteście wszyscy tacy sami, nie chcecie zrozumieć, jak to wtedy było.
  Więc opowiedz mi, jak to było.
Roschmann, który w trakcie tej rozmowy nachylił się do przodu, by być bardziej przekonywający, teraz, kiedy już bezpośrednie niebezpieczeństwo minęło, wręcz rozsiadł się w fotelu.
  Jak było? Człowiek czuł się, jakby był panem świata. Bo my, Niemcy, naprawdę rządziliśmy światem. Pobiliśmy wszystkie armie, jakie przeciw nam występowały. Przez wiele lat nas potępiano, nas, biednych Niemców, ale wtedy pokazaliśmy, tak, pokazaliśmy im, że jesteśmy wielkim narodem. Wy, młodzi, nie zdajecie sobie dzisiaj sprawy z tego, co to znaczy być dumnym, że się jest Niemcem. Zapalał się w tobie jakiś ogień. Kiedy biły bębny i grała orkiestra, kiedy powiewały flagi i cały naród stał zjednoczony za jednym człowiekiem, byliśmy gotowi pójść na koniec świata. To potęga, młody człowieku, potęga, jakiej wasze pokolenie nigdy nie zaznało i nigdy już nie zazna. A my z SS byliśmy elitą i nadal jesteśmy. Oczywiście, robią teraz na nas nagonkę, najpierw alianci, a potem jakieś ckliwe baby z Bonn. Chcą nas zniszczyć, bo chcą obalić wielkość Niemiec, którą reprezentowaliśmy i wciąż reprezentujemy. Wygadują jakieś głupoty na temat tego, co wydarzyło się w niektórych obozach, a o czym świat, przy całej swojej wrażliwości, dawno by zapomniał. Robią dużo szumu, ponieważ musieliśmy oczyścić Europę z żydowskiej zarazy i brudu, który wdzierał się w każdą sferę życia w naszym kraju i razem z nimi wciągał nas w błoto. Mówię panu, musieliśmy to zrobić. To zaledwie cząstka wielkiej idei Niemiec i narodu niemieckiego o czystej krwi i czystych ideałach rządzących światem, bo takie jest ich prawo, nasze prawo, nasze prawo i nasze przeznaczenie, jeśliby tylko te przeklęte Angole i głupi Amerykanie nie wtykali swego nosa, gdzie nie trzeba. Bo co tu dużo gadać, jesteśmy po tej samej stronie, młody człowieku. Co prawda, jest między nami różnica pokolenia, ale mimo to jesteśmy po tej samej stronie. Ponieważ obaj jesteśmy Niemcami i należymy do najpotężniejszego narodu na świecie. I pozwoli pan, aby pański sąd o tym wszystkim, o potędze, jaką niegdyś były Niemcy i jeszcze któregoś dnia również będą, i o naszej jedności, jedności narodu niemieckiego  a więc pozwoli pan, by pański sąd o tym mógł się zmienić tylko przez to, co stało się udziałem garstki nieszczęśliwych Żydów? Czy nie widzisz, biedny, otumaniony głupcze, że jesteśmy po tej samej stronie, ty i ja, po tej samej stronie, bo należymy do tego samego narodu, mamy takie samo przeznaczenie?
Pomimo wycelowanej w siebie broni wstał z fotela i zaczął przemierzać pokój między biurkiem i oknem.
 Chce pan dowodu naszej wielkości? Proszę spojrzeć na Niemcy. W 1945 roku leżeliśmy w gruzach, kompletnie zniszczeni, i padliśmy łupem barbarzyńców ze wschodu oraz głupców z zachodu. A teraz? Niemcy znowu się podnoszą, powoli, ale systematycznie, mimo iż nadal brakuje tej dyscypliny, którą my mogliśmy narzucić ojczyźnie. Ale z roku na rok ciągle rośnie nasz potencjał ekonomiczny i przemysłowy. Tak, i militarny. I pewnego dnia, kiedy zrzucimy z siebie resztki alianckiej dominacji narzuconej nam w 1945 roku, znowu staniemy się potęgą. Potrzeba na to dużo czasu i będzie też potrzebny nowy przywódca, ale ideały pozostaną te same. I chwała też. Chwała będzie taka sama. I wie pan, skąd to się bierze? Z dyscypliny i umiejętności zarządzania. Ostrej dyscypliny, im ostrzejsza, tym lepsza, a umiejętności kierownicze to nasz największy talent zaraz po odwadze. Bo potrafimy sobie poradzić z wieloma rzeczami, dowiedliśmy już tego. Niech pan się rozejrzy dokoła. Czy pan to widzi? Widzi pan ten dom, tę posiadłość, moją fabrykę w zagłębiu Ruhry i tysiące do niej podobnych, dziesiątki, setki tysięcy, co dzień pracujące na rzecz potęgi i siły Niemiec, aby z każdym ruchem maszyn przybywało Niemcom mocy i aby stały się znowu wielkie? A jak pan myśli, kto do tego wszystkiego doprowadził? Czy ci, co to godzinami potrafią tylko gadać na temat kilku biednych Żydków? Czy może tchórze i zdrajcy, którzy prześladują biednych niemieckich żołnierzy, gorących patriotów? To my do tego doprowadziliśmy, my przywróciliśmy Niemcom dobrobyt, ci sami ludzie co dwadzieścia, trzydzieści lat temu.
Odwrócił się od okna i spojrzał rozgorączkowanym wzrokiem na Millera. Ale jednocześnie odmierzał odległość, jaka go dzieliła od najdalszego miejsca, do którego dochodził w tej swojej wędrówce po dywanie, do ciężkiego, żelaznego pogrzebacza przy kominku. Miller zorientował się, w czym rzecz.
  A teraz przychodzi  pan  tutaj jako przedstawiciel  młodego pokolenia, pełen idealizmu i troski, i grozi mi pan bronią. Dlaczego nie spożytkuje pan tego swojego idealizmu dla dobra Niemiec, dla własnego kraju, własnego narodu? Myśli pan, że przychodząc tutaj występuje pan w imieniu narodu? Myśli pan, że naród niemiecki tego właśnie chce?
  Nie.  Miller pokręcił głową.
  No więc, proszę. Niech pan wezwie policję i odda mnie w ich ręce, a oni być może postawią mnie przed sądem. Mówię być może", bo to nie jest wcale takie pewne. Minęło już tyle czasu. Świadkowie rozproszyli się po całym świecie albo zmarli. Niech pan wraca do domu i poczyta sobie prawdziwą historię tamtych czasów i wtedy się pan dowie, że wielkość Niemiec wówczas i ich dobrobyt dzisiaj są dziełem takich właśnie patriotów jak ja.
Miller podczas całej tej tyrady siedział bez słowa. Z rosnącym zaskoczeniem i wstrętem przyglądał się człowiekowi, który przechadzając się po dywanie usiłował nawrócić go na starą ideologię. Chciałby wiele powiedzieć o ludziach, których znał, i milionach innych, którzy nie widzieli potrzeby zdobywania chwały za cenę wymordowania milionów istot ludzkich. Ale nie znajdował odpowiednich słów. O słowa zawsze najtrudniej, kiedy są potrzebne. Więc tylko siedział i przyglądał się Roschmannowi, aż ten skończy.
  Czy słyszałeś kiedyś o człowieku nazwiskiem Tauber?  spytał po chwili milczenia.
  O kim?
  O Salomonie Tauberze. To też Niemiec, Żyd. Był w Rydze od początku do końca.

  Nie pamiętam  wzdrygnął się Roschmann.  To było tak dawno temu. Kto to?
  Siadaj  polecił mu Miller.  I tym razem nie ruszaj się z miejsca. Roschmann, zniecierpliwiony, wzruszył ramionami i wrócił do
swojego fotela. Nabierał coraz większej pewności, że Miller go nie zastrzeli, i znacznie intensywniej niż o jakimś nieznanym, zapomnianym Żydzie myślał teraz o tym, jak zastawić na dziennikarza pułapkę.
  Tauber zmarł w Hamburgu 22 listopada ubiegłego roku. Otruł się gazem. Słuchasz mnie?
  Skoro muszę...
  Zostawił po sobie dziennik. Opowiada w nim o swoim życiu, o tym, co się z nim stało, co ty i tobie podobni wyrabialiście z nim w Rydze i w innych jeszcze miejscach. Choć przede wszystkim w Rydze. Ale udało mu się przeżyć i wrócił do Hamburga, gdzie mieszkał jeszcze przez osiemnaście lat, ponieważ był pewien, że ty żyjesz i że kiedyś zobaczy cię przed sądem. Dziennik ten trafił w moje ręce i dlatego właśnie zacząłem cię szukać i w końcu znalazłem tutaj pod innym nazwiskiem.
  Dziennik zmarłego człowieka nie jest żadnym dowodem  burknął Roschmann.
  Dla sądu nie, ale dla mnie tak.
  I faktycznie zjawił się pan tutaj tylko po to, by pokazać mi ten dziennik starego Żyda?
  Bynajmniej. Chciałbym, żebyś przeczytał jedną kartkę.  Miller otworzył dziennik na odpowiedniej stronie i rzucił go Roschmannowi na kolana.
  Podnieś  polecił  i czytaj. Na głos.
Roschmann otworzył zeszyt i zaczął czytać. Był to fragment, w którym Tauber opisywał, w jaki sposób SS-man zastrzelił pewnego nie uzbrojonego niemieckiego oficera odznaczonego Krzyżem Rycerskim z Liśćmi Dębu. Roschmann doczytał do końca i podniósł głowę.
  No i co z tego?  spytał zdziwiony.  Ten człowiek mnie uderzył. Nie zastosował się do rozkazu. Miałem prawo zarekwirować statek, żeby odwieźć więźniów.
Miller rzucił Roschmannowi na kolana fotografię.
  Czy to ten mężczyzna, którego zabiłeś?
  Skąd  mogę wiedzieć?  Roschmann wzruszył ramionami patrząc na zdjęcie.  To było dwadzieścia lat temu.

Rozległo się powolne klik-klak", kiedy Miller kciukiem odbezpieczył broń i wycelował prosto w twarz Roschmanna.
  Czy to ten człowiek?
  Niech ci będzie, że ten  odpowiedział Roschmann, raz jeszcze przyjrzawszy się fotografii.  No i co z tego?
  To był mój ojciec  stwierdził Miller.
Roschmann zrobił się blady, jakby cała krew odpłynęła mu z twarzy. Szczęka mu opadła. Popatrzył na lufę znajdującą się pół metra od jego twarzy i na rękę, która trzymała pewnie broń.
  O Boże!  szepnął.  Tobie wcale nie chodziło o Żydów!
  Nie. Bardzo im współczuję, owszem, lecz nie aż do tego stopnia.
  Ale skąd możesz wiedzieć, jak mógłbyś się dowiedzieć, że ten człowiek, o którym mowa w dzienniku, to twój ojciec? Nigdy nie znałem jego  nazwiska.  Ten  Żyd  również  nie  znał.  Więc jak  się dowiedziałeś?
  Mój ojciec zginął w Ostlandzie 11 października 1944 roku  odparł Miller.  Przez dwadzieścia lat wiedziałem tylko tyle. Potem wpadł mi w ręce ten dziennik. To był ten sam dzień, ta sama okolica, mieli taki sam stopień. Ponadto obaj nosili Krzyż Rycerski z Liśćmi Dębu, najwyższe odznaczenie za odwagę na polu walki. Odznaczonych nie było tak wielu, a już na pewno nie wśród zwykłych kapitanów Wehrmachtu. Prawdopodobieństwo, że to akurat ktoś inny zginął tego właśnie dnia i w tej właśnie okolicy, jest jak jeden do kilku milionów.
Roschmann wiedział, że stoi przed nim człowiek obojętny na jakiekolwiek perswazje. Zahipnotyzowany wpatrywał się w lufę.
  Chcesz mnie zabić. Nie wolno ci tego zrobić, nie z zimną krwią. Proszę, nie chcę umierać!
  Ty cuchnące ścierwo!  Miller nachylił się i zaczął mówić.  Słuchałem twego parszywego gadania, aż mi się flaki przewracały. Teraz ty mnie posłuchasz, zanim zdecyduję, czy zginiesz tutaj, czy będziesz gnił w więzieniu do końca życia.  Miałeś czelność, tupet powiedzieć mi, że ty, właśnie ty, jesteś patriotą. Powiem ci, kim jesteś. Ty i ci twoi kumple jesteście największym ścierwem, jakie kiedykolwiek wydała ta ziemia i jakie zdobyło na tej ziemi władzę. Przez dwanaście lat zgnoiliście nasz kraj tak, jak nikt nigdy dotąd w całej naszej historii. To, co zrobiliście, napełniło obrzydzeniem i wstrętem cały cywilizowany świat, a naszemu pokoleniu zostawiło w spadku wstyd,
którego nie zmażemy aż do śmierci. Przez całe swoje życie mieliście w nosie Niemcy, jak najgorsze skurwysyny wykorzystywaliście naród i kraj aż do ostatka, a kiedy już nic nie zostało, porzuciliście nas na pastwę losu. Doprowadziliście kraj do kompletnej ruiny, do czego nigdy by nie doszło, gdybyście się nie pojawili, i nie chodzi mi tylko
0 zniszczenia wojenne. Nie mieliście nic wspólnego z odwagą. Byliście najobrzydliwszymi tchórzami, jakich kiedykolwiek wydały Niemcy czy Austria. Wymordowaliście miliony ludzi dla własnej korzyści i w imię waszej maniakalnej żądzy władzy, a potem wzięliście nogi za pas
1  zostawiliście nas po szyję w gównie. Uciekaliście przed Rosjanami, wieszaliście albo rozstrzeliwaliście żołnierzy, żeby dalej walczyli, a sami wzięliście troki w garść i niech inni się martwią.
Nawet jeśli można by zapomnieć, co zrobiliście z Żydami i innymi narodami, to nikt wam nigdy nie wybaczy, że uciekliście chowając się jak szczury. Mówicie o patriotyzmie, a nawet nie wiecie, co to słowo znaczy. To obrzydliwe, że ośmielacie się zwracać per Kamerad do żołnierzy, którzy walczyli, naprawdę walczyli za Niemcy! Powiem ci je<5no, jako Niemiec z tego pokolenia, którym tak wyraźnie pogardzasz: dobrobyt, jaki mamy dzisiaj, nie ma nic wspólnego z wami. Zawdzięczamy go wyłącznie tym milionom ludzi, którzy pracują, ciężko pracują i nikogo nie zamordowali w swoim życiu. A jeśli chodzi o zbrodniarzy podobnych tobie, którzy jeszcze żyją między nami, moje pokolenie chętnie przystałoby na mniejszy dobrobyt, gdyby takie łajno jak ty nie pętało się nam pod nogami. Ale na szczęście ciebie niedługo już tu nie będzie.
  Chcesz mnie zabić  wymamrotał Roschmann.
  Właściwie nie.
Miller sięgnął ręką do tyłu i przyciągnął do siebie telefon. Trzymał wymierzoną w Roschmanna broń, nie spuszczając z niego oka. Podniósł słuchawkę, położył ją na biurku i nakręcił numer. Następnie wziął do ręki telefon.
  W  Ludwigsburgu jest jeden  facet,   który  chciałby z  tobą porozmawiać  powiedział i przytknął słuchawkę do ucha. Telefon był głuchy.
Odłożył słuchawkę z powrotem na widełki, zdjął ją znowu i czekał na sygnał. Nadal była cisza.
  Czy odciąłeś telefon? Roschmann pokręcił głową.
  Słuchaj, jeśli przeciąłeś sznury, rozwalę ci łeb.
  Nieprawda, nie dotykałem telefonu przez całe rano, przysięgam! Miller przypomniał sobie powaloną gałąź dębu i słup telegraficzny,
który leżał w poprzek podjazdu. Zaklął cicho. Roschmann uśmiechnął się nieznacznie.
  Pewnie się kabel zerwał  zauważył.  Będziesz musiał pojechać do wioski. Co zamierzasz?
  Wpakuję ci kulę w łeb, jeśli nie będziesz robił tego, co ci każę  warknął Miller. Wyciągnął z kieszeni kajdanki, które przygotował dla goryla.
Rzucił je Roschmannowi.
  Podejdź do kominka  polecił i ruszył za SS-manem.
  Co chcesz zrobić?
  Przypnę cię do kominka, a potem pojadę zadzwonić z wioski  stwierdził Miller.
Miller przyglądał się ślimacznicom z kutego żelaza ozdabiającym kominek, kiedy Roschmann upuścił pod nogi kajdanki, po czym schylił się, by je podnieść i omal nie zaskoczył Millera chwytając ciężki pogrzebacz, którym ostro zamachnął się, by rąbnąć dziennikarza w kolana. Millerowi udało się w porę uskoczyć, pogrzebacz ze świstem ominął jego nogi i Roschmann stracił równowagę. Miller ruszył naprzód, lufą pistoletu walnął w schylony kark SS-mana i cofnął się.
  Jeszcze jeden taki numer i zabiję cię  powiedział. Roschmann wyprostował się, krzywiąc usta z bólu.
  Zapnij jedną z bransolet na prawym nadgarstku  rozkazał Miller i Roschmann wykonał polecenie.  Widzisz ten ornament przypominający winorośl przed swoim nosem? Na wysokości głowy? Obok jest gałąź, która wychodzi z ornamentu i dalej łączy się z nim ponownie. Przypnij do tego drugą część kajdanek.
Kiedy Roschmann zapiął drugą bransoletkę, Miller podszedł do niego i kopniakiem odsunął szczypce do węgla i pogrzebacz, tak by znalazły się poza jego zasięgiem. Następnie szybko przeszukał Rosch-manna przytknąwszy pistolet do jego marynarki, po czym oczyścił podłogę wokół kominka ze wszystkich przedmiotów, którymi unieruchomiony SS-man mógłby rzucić w okno.
Mężczyzna o imieniu Oskar, po spełnieniu polecenia, jakim było zgłoszenie awarii telefonu, wjechał na teren posiadłości i pedałował w kierunku drzwi wejściowych. Widząc jaguara zatrzymał się zdziwiony, gdyż jego pracodawca wyraźnie mówił, że się nikogo nie spodziewa.
Oparł rower o ścianę domu i cicho wszedł do środka. W hallu zatrzymał się niezdecydowany  przez obite drzwi do gabinetu nie dochodziły do niego żadne odgłosy, a i osoby w środku nie słyszały jego kroków.
Miller raz jeszcze rozejrzał się wokół: był z siebie zadowolony.
  I jeszcze jedno  odezwał się do rozwścieczonego Rosch-manna.  Nic by ci nie dało, gdybyś nawet zdołał mnie rąbnąć. W tej chwili jest jedenasta, a ja zostawiłem komplet dowodów przeciwko tobie w rękach wspólnika. Są zaadresowane do odpowiednich władz i jeśli nie zjawię się lub nie zatelefonuję do południa, ma je po prostu wrzucić do skrzynki pocztowej. Teraz jadę zadzwonić z wioski. Wrócę za dwadzieścia minut. A tobie w tym czasie i tak nie uda się stąd wydostać, nawet za pomocą piłki do metalu. W pół godziny po moim powrocie zjawi się tutaj policja.
W miarę jak mówił, Roschmannowi zaczęła świtać iskierka nadziei. Widział, że została mu tylko jedna szansa  kiedy Oskar wróci, muszą w jakiś sposób zmusić Millera, żeby zatelefonował z wioski i nie dopuścił do wysłania dokumentów. Rzucił okiem na zegar na kominku koło głowy. Była dziesiąta czterdzieści.
Miller otworzył szeroko drzwi po przeciwnej stronie pokoju i przeszedł przez próg. Na wysokości jego oczu znalazł się sweter z golfem, w który ubrany był mężczyzna o głowę od niego wyższy. Roschmann ze swego miejsca przy kominku zobaczył Oskara.
  Łap go!  wrzasnął.
Miller cofnął się do pokoju i wyciągnął z kieszeni pistolet. Zrobił to jednak trochę za wolno. Błyskawiczny ruch lewej łapy Oskara wybił Millerowi broń z ręki. Pistolet przeleciał przez cały pokój. W tej samej chwili Oskarowi wydało się, iż jego pracodawca krzyknął: Wal go!" i prawą ręką trzasnął Millera prosto w szczękę. Dziennikarz ważył ponad osiemdziesiąt kilogramów, a mimo to cios uniósł go w powietrze i rzucił do tyłu. Miller zaczepił stopami o niski stojak na gazety, a kiedy nad nim przelatywał, rąbnął głową w róg mahoniowej biblioteki, po czym bezwładnie jak szmaciana lalka spadł na dywan i przetoczył się na bok.
Zapanowała cisza, w trakcie której Oskar próbował się zorientować w sytuacji, a jego przypięty kajdankami do kominka szef przyglądał się nieruchomej postaci Millera, któremu z tyłu głowy sączyła się na podłogę strużka krwi.
  Ty idioto!  wrzasnął Roschmann po kilku sekundach, kiedy uświadomił sobie, co się stało. Oskar był zmieszany.  Chodź tutaj!
Olbrzym przetoczył się przez pokój i stanął czekając na dalsze rozkazy. Roschmann myślał szybko.
  Postaraj się mnie jakoś uwolnić z tych kajdanków  polecił.  Spróbuj tym żelastwem do przewracania węgla.
Ale obramowanie kominka zostało wykonane w czasach, kiedy rzemieślnicy robili swoje rzeczy tak, by można było z nich latami korzystać. W efekcie Oskar został w ręku z pokręconym pogrzebaczem i parą powyginanych szczypiec.
  Podsuń go tutaj  polecił w końcu Oskarowi. Kiedy Oskar uniósł nieco Millera, Roschmann zajrzał dziennikarzowi pod powieki i zbadał mu puls.
  Jeszcze żyje,  ale jest  nieprzytomny  powiedział.   Bez pomocy lekarza nie odzyska przytomności w ciągu godziny. Przynieś mi kartkę i ołówek.
Lewą ręką nabazgrał dwa numery telefonu. Tymczasem Oskar ze skrzynki na narzędzia pod schodami przyniósł piłkę do metalu. Kiedy wrócił, Roschmann podał mu kartkę.
  Jedź jak najszybciej do wioski  polecił.
  Zadzwoń do Norymbergi i temu, kto odbierze telefon, opowiedz, co się stało.  Potem natychmiast zadzwoń pod ten numer miejscowy  i  sprowadź  doktora.   Powiedz,   że  to   nagły  wypadek. Rozumiesz? Pospiesz się.
Kiedy Oskar wybiegł z pokoju, Roschmann ponownie spojrzał na zegarek. Była za dziesięć jedenasta. Jeśli Oskar zdąży do wioski przed jedenastą i wróci razem z doktorem przed jedenastą piętnaście, to może uda im się jeszcze ocucić Millera, żeby powstrzymał wspólnika, nawet jeśli lekarzowi przyszłoby pracować z lufą przytkniętą do skroni. Roschmann zaczął zawzięcie piłować kajdanki.
Po wyjściu z domu Oskar chwycił rower, ale zawahał się spojrzawszy na jaguara. Zajrzał przez okno od strony kierowcy i stwierdził, że kluczyk jest w stacyjce. Jego pracodawca kazał się spieszyć, więc rzucił rower i wsiadł do samochodu. Zapalił i rozpryskując żwir spod kół, szerokim hakiem wyjechał sprzed domu na podjazd.
Wrzucił trójkę i popędził maksymalnie szybko po śliskiej nawierzchni, gdy nagle wpadł na przykryty śniegiem słup telegraficzny leżący w poprzek drogi.
Roschmann z zacięciem piłował metal. Naraz z lasu dobiegł go przeraźliwy huk. Z trudem udało mu się przysunąć do okna i chociaż nie był w stanie dojrzeć ani podjazdu, ani samochodu, płynący po niebie pióropusz dymu uświadomił mu, że samochód wyleciał w powietrze. Przypomniał sobie zapewnienia Werwolfa, iż zajmą się Millerem. Ale Miller leżał na dywanie parę kroków od niego, więc to z pewnością Oskar nie żyje. A czas bezpowrotnie uciekał. Roschmann oparł głowę o chłodny metal wokół kominka i przymknął oczy.
  To już koniec  szepnął. Po kilku chwilach wrócił jednak do piłowania. Godzinę później wojskowe kajdanki ze specjalnie utwardzonej stali ustąpiły pod stępioną już piłką. Kiedy z jedną tylko bransoletką wokół prawego nadgarstka wyprostował się oswobodzony, właśnie wybiło południe.
Gdyby miał czas, może zatrzymałby się, żeby kopnąć ciało leżące na dywanie, ale wyraźnie mu się spieszyło. Z sejfu w ścianie wyjął paszport i kilka zwitków nowych banknotów o wysokich nominałach. Dwadzieścia minut później, zaopatrzony w paszport oraz kilka sztuk ubrania, które włożył do podręcznej torby, pedałował w dół, omijając rozwalonego jaguara oraz kopcące się jeszcze ciało wbite twarzą w śnieg. Przejechał wśród nadpalonych i połamanych sosen w kierunku wioski.
Tam złapał taksówkę i kazał się zawieźć na międzynarodowe lotnisko we Frankfurcie.
  Czy w ciągu najbliższej godziny odlatuje jakiś samolot do Argentyny?  spytał podchodząc do informacji.  Jeśli nie, to do Madrytu.


Rozdział 18
Było dziesięć po pierwszej, kiedy mercedes Mackensena skręcił z leśnej drogi i wjechał przez bramę do posiadłości. W połowie podjazdu trafił na przeszkodę.
Stojący skośnie na drodze samochód najprawdopodobniej rozleciał się na skutek wybuchu ze środka. Jedynie przód i tył nadwozia nadal mocno spięte stalowymi drążkami wskazywały, iż był to jaguar. Brakowało w nim całej części środkowej, łącznie z kabiną, od podłogi aż po sufit. Jej szczątki leżały rozrzucone wokół miejsca eksplozji.
Mackensen z ponurym uśmiechem przyjrzał się trupowi i podszedł do spopielałych resztek ubrania, leżących kilka metrów dalej. Coś go jednak zaniepokoiło w rozmiarach ciała i przez kilka chwil badawczo mu się przyglądał. Nagle wyprostował się i pozostałą część drogi do domu przebiegł wielkimi susami.
Wolał nie dzwonić. Spróbował nacisnąć klamkę. Drzwi otworzyły się i wszedł do hallu. Przez chwilę nasłuchiwał  jak zwierzę przy wodopoju węszące niebezpieczeństwo. Nie dochodził do niego żaden dźwięk. Sięgnął pod lewe ramię i wyciągnął automatycznego lugera o długiej lufie, odbezpieczył broń i zaczął po kolei otwierać drzwi prowadzące z hallu.
Pierwsze wiodły do jadalni, drugie do gabinetu. Od razu zauważył ciało na dywanie pod kominkiem, ale mimo to nie wszedł przez uchylone drzwi, dopóki nie zlustrował całego pomieszczenia. Znał dwóch takich, co to dali się nabrać na podobną sztuczkę  z wierzchu przynęta, a w środku ukryta pułapka. Zajrzał najpierw przez szczelinę między zawiasami drzwi, by upewnić się, czy nikt się za nimi nie schował i dopiero wtedy wszedł.

Miller leżał na plecach z głową przechyloną na bok. Mackensen przez kilka chwil wpatrywał się w kredowo bladą twarz, a potem schylił się, by posłuchać jego płytkiego oddechu. Widząc zakrzepłą krew z tyłu głowy, szybko zorientował się, co zaszło.
Przez dziesięć minut przeszukiwał dom. Zwrócił uwagę na wysunięte szuflady w pokoju właściciela, zauważył też brak przyborów toaletowych w łazience. Wrócił do gabinetu, zajrzał do rozwartego, pustego sejfu w ścianie, a potem zasiadł przy biurku, żeby zatelefonować.
Przez chwilę siedział, nasłuchując, po czym zaklął pod nosem i odłożył słuchawkę. Bez trudu znalazł pod schodami narzędzia, gdyż szafka nadal była otwarta. Wziął to, co mogło mu być potrzebne, wszedł do gabinetu, by raz jeszcze sprawdzić, co dzieje się z Millerem, po czym wyszedł z domu przez okno werandy i ruszył z powrotem w kierunku podjazdu.
Miejsce, w którym przerwana została linia telefoniczna, znalazł dopiero po godzinie. Udało mu się wysupłać kable ze splątanego poszycia i złączyć je na powrót. Kiedy wydało mu się, że wszystko powinno być w porządku, wrócił do domu, zasiadł przy biurku i podniósł słuchawkę. Odezwał się sygnał  teraz mógł już zadzwonić do swojego szefa w Norymberdze.
Spodziewał się, że Werwolf z niecierpliwością czeka na wiadomości, ale głos w słuchawce był zmęczony i nie wykazywał większego zainteresowania. Jak dobry żołnierz zdał raport z tego, co zastał  opowiedział o samochodzie, o trupie goryla, o jednej części kajdanek wiszących na obramowaniu kominka, o stępionej piłce do metalu na podłodze i o nieprzytomnym, leżącym na dywanie Millerze. Zakończył relację wiadomością, że gospodarz domu wyjechał.
  Nie zabrał ze sobą zbyt wiele. Tylko podręczny bagaż i pieniądze z sejfu. Uporządkuję tu wszystko i może spokojnie wracać.
  Nie, on nie wróci  odrzekł Werwolf.  Rozmawiałem z nim tuż przed twoim telefonem. Dzwonił z lotniska we Frankfurcie. Za dziesięć minut ma samolot do Madrytu, a wieczorem łapie połączenie do Buenos Aires...
  Ale nie ma takiej potrzeby  zaprotestował Mackensen.  Zmuszę Millera, żeby powiedział, co zrobił z tymi papierami. We wraku samochodu nie było teczki, przy nim też nie znalazłem niczego oprócz jakiegoś dziennika, który leżał na podłodze w gabinecie. Reszta jego rzeczy musi być gdzieś niedaleko.
28-7
  Wystarczająco daleko  odparł Werwolf.  W skrzynce pocztowej.
Znużonym głosem powiedział Mackensenowi, co Miller zabrał z domu fałszerza  o tym wszystkim właśnie poinformował go telefonujący z Frankfurtu Roschmann.
  Te papiery znajdą się w rękach władz jutro rano lub najpóźniej we wtorek. A wówczas dni tych, którzy są na liście poszukiwanych, będą policzone. Dotyczy to także Roschmanna, właściciela domu, w którym się w tej chwili znajdujesz. I mnie także. Od samego rana usiłuję ostrzec wszystkich, których to może dotyczyć. Muszą wyjechać z kraju w ciągu najbliższych dwudziestu czterech godzin.
  No więc co teraz?  spytał Mackensen.
  Ty możesz zniknąć, nie ma cię na tej liście  odparł szef.  Ja jestem, więc muszę się stąd wynosić. Wracaj do siebie i czekaj, aż mój następca się z tobą skontaktuje. Dla wszystkich pozostałych to już koniec. Wulkan uciekł i już nie wróci. A bez niego cała operacja bierze w łeb, chyba że zjawi się ktoś, kto ją przejmie.                        >,
  O jakim Wulkanie pan mówi? I o jakiej operacji?
  Skoro i tak jest po wszystkim, mogę ci to powiedzieć. Wulkan to pseudonim Roschmanna, tego człowieka, którego miałeś chronić przed  Millerem.  W kilku słowach Werwolf wyjaśnił zabójcy, dlaczego Roschmann był taki ważny, dlaczego był niezastąpiony i jakie znaczenie miała cała operacja. Kiedy skończył, Mackensen cicho gwizdnął i spojrzał na postać leżącą po drugiej stronie pokoju.
  Ten sukinsyn rzeczywiście wszystkim spaprał życie  zauważył. Werwolf najwyraźniej wziął się w garść i w jego głosie zabrzmiała
resztka dotychczasowego autorytetu.
  Kamerad, trzeba tam trochę zrobić porządku. Pamiętasz ten oddział likwidacyjny, którym się już kiedyś posłużyłeś?
  Tak. Wiem, gdzie ich znaleźć. Nie są daleko.
  Proszę po nich zadzwonić. Żeby nie zostało ani śladu po tym, co zaszło. Jego żona wraca dziś wieczorem. Nie może się niczego domyślać. Jasne?
  Zrobi się  odparł Mackensen.
  Potem się zwijaj. I jeszcze jedno. Zanim się wyniesiesz, wykończ tego sukinsyna raz na zawsze.
Mackensen przymrużonymi oczami spojrzał na postać leżącą w drugim końcu pokoju.

  Z przyjemnością  mruknął przez zęby.
  Zatem żegnam i powodzenia.
Zapadła cisza. Mackensen odłożył słuchawkę, wyjął notes z telefonami, przejrzał go i nakręcił następny numer. Przedstawił się i przypomniał rozmówcy przysługi, jakie dotychczas oddał towarzyszom broni. Objaśnił go, dokąd ma przyjechać i co tu zastanie.
  Samochód i ciało trzeba zrzucić do głębokiego wąwozu z jakiejś górskiej drogi.  Potem polać obficie benzyną, żeby się naprawdę buzowało. Ten człowiek ma być nie do zidentyfikowania: przejrzyjcie mu kieszenie i zabierzcie wszystko, łącznie z zegarkiem.
  Zrobi  się  odezwał  się  głos  w  słuchawce.   Przyjadę z przyczepą i dźwigiem.
  Jeszcze jedno. W domu w gabinecie znajdziecie następnego truposza i zakrwawiony dywan. Trzeba się tego pozbyć. Ale nie razem z tamtym samochodem. Niech się wykąpie na dnie jakiegoś głębokiego, zimnego jeziora. Dobrze go tylko obciążyć i żadnych śladów. W porządku?
  Nie ma sprawy. Będziemy o piątej i do siódmej skończymy. Nie lubię przewozić takich ładunków w ciągu dnia.
  Dobrze. Mnie już tutaj nie będzie, jak się zjawicie, ale wszystko zastaniecie tak, jak powiedziałem.
Odłożył słuchawkę, wstał zza biurka i podszedł do Millera. Wyciągnął lugera i odruchowo sprawdził zamek, choć wiedział, że broń jest naładowana.
  Ty gnojku  rzucił w stronę ciała trzymając broń w wyciągniętej ręce i celując w czoło.
Całymi latami Mackensen żył jak drapieżne zwierzę, które potrafi radzić sobie tam, gdzie innym powinęła się noga, stąd też zmysły wyostrzyły mu się jak u lamparta. Nie widział cienia, który padł przez otwarte okno na dywan, ale go wyczuł i obrócił się gotowy do strzału. Mężczyzna nie był uzbrojony.
  A ty kto, do cholery, jesteś?  warknął Mackensen nie spuszczając go z muszki.
Mężczyzna stał w drzwiach na werandę, ubrany w czarne skórzane sztylpy i kurtkę motocyklisty. W lewej ręce miał kask  trzymał go za daszek na wysokości brzucha. Rzucił szybkie spojrzenie na ciało leżące u stóp Mackensena i na broń, którą tamten trzymał w ręce.
  Kazano mi tu przyjechać  powiedział niewinnie.

  Kto ci kazał?  spytał Mackensen.
  Wulkan  odparł mężczyzna.  Kamerad Roschmann. Mackensen mruknął coś i zniżył broń.
  Jego tu nie ma.
  Jak to nie ma?
  Zwinął się. Jest właśnie w drodze do Ameryki Południowej. Cała  akcja  się  rozchrzaniła,  a wszystko  przez  tego pieprzonego dziennikarza.
Skinął lufą w kierunku Millera.
  Chcesz go wykończyć?  spytał mężczyzna.
  Jasne, to on nam wszystko spaprał. Zidentyfikował Rosch-manna i zawiadomił policję wysyłając im papiery. Jeśli jesteś w tych aktach, to się lepiej zmywaj.
  W jakich aktach?
  W aktach Odessy".
  Nie, nie jestem.
  Ja też nie  mruknął Mackensen.  Ale Werwolf jest i dał mi rozkaz, żeby tego tu wykończyć, zanim się stąd wyniosę.
  Werwolf?
Mackensena coś w tym wszystkim zaniepokoiło. Właśnie przed chwilą dowiedział się, że w Niemczech nikt oprócz niego i Werwolfa nie wiedział o Wulkanie i jego misji. Pozostali znajdowali się w Ameryce Południowej, skąd, jak przypuszczał, przybył też i nieznajomy. Ale czy to możliwe, żeby nie wiedział nic o Werwolfie? Zmrużył nieco oczy.
  Jest pan z Buenos Aires?
  Nie.
  A skąd?
  Z Jerozolimy.
Mackensen potrzebował pół sekundy na to, żeby dotarło do niego znaczenie tej nazwy. Błyskawicznie poderwał do góry lugera. Ale pół sekundy to bardzo długo, wystarczająco długo, żeby umrzeć.
Gąbka wewnątrz kasku pożółkła od wystrzału z walthera. Dzie-więciomilimetrowa kula parabellum przebiła włókno szklane i nie wytracając prędkości ani siły trafiła Mackensena w mostek. Agent odrzucił kask odsłaniając prawą dłoń i w otoczce niebieskiego dymu znad lufy jego pistolet ponownie wystrzelił.
Mackensen był wysokim i silnym mężczyzną. Być może pociągnąłby za spust mimo kuli w klatce piersiowej, ale druga kula, która trafiła go w głowę dwa palce ponad prawą brwią, uniemożliwiła mu wycelowanie. Ta właśnie kula go zabiła.
W poniedziałek po południu Miller zbudził się na prywatnym oddziale szpitala ogólnego we Frankfurcie. Leżał przez pół godziny, zanim powoli zaczęło do niego docierać, iż ma głowę owiniętą bandażami, a w środku  dwie baterie artylerii. Znalazł dzwonek przy łóżku i nacisnął. Pojawiła się pielęgniarka, która kazała mu leżeć spokojnie, gdyż przeżył poważny wstrząs mózgu.
Leżał więc spokojnie i próbował odtworzyć po kolei zdarzenia poprzedniego dnia aż do południa. Potem miał pustkę. Zasnął, a kiedy się zbudził, na zewnątrz było już ciemno, a przy jego łóżku siedział jakiś mężczyzna i uśmiechał się.
  Nie znam pana  powiedział Miller.
  Za to ja pana znam  odparł tamten. Miller zaczął się zastanawiać.
  Ale gdzieś pana widziałem  odezwał się w końcu.  Był pan w domu Ostera. Razem z Leonem i Mottim.
  Zgadza się. Co jeszcze pan pamięta?
  Prawie wszystko, powoli to zaczyna wracać.
  Roschmanna też?
  Tak, rozmawiałem z nim, miałem właśnie sprowadzić policję.
  Roschmanna nie ma. Uciekł do Ameryki Południowej. Cała sprawa jest zakończona. Zakończona, rozumie pan?
Miller powoli pokręcił głową.
  Niezupełnie. Mam genialny artykuł. I napiszę go. Gość nachylił się, a z jego twarzy zniknął uśmiech.
  Niech pan posłucha, Miller. Jest pan tylko amatorem i ma pan cholerne szczęście, że wyszedł pan z tego cało. Nie napisze pan ani słowa. Po pierwsze, nie ma o czym. Dziennik Taubera jest u mnie i zabieram go ze sobą do kraju, bo tam jest jego miejsce. Przeczytałem go wczoraj w nocy. W kieszeni pańskiej kurtki znalazłem zdjęcie oficera Wehrmachtu. Czy to pana ojciec?
Miller skinął głową.
  Czyli o to tak naprawdę chodziło  domyślił się agent.
  Tak.

  Rozumiem. W pewien sposób współczuję panu, choć nigdy nie przypuszczałem, że będę kiedyś współczuł jakiemuś Niemcowi. A teraz porozmawiajmy o tych aktach. Co to takiego?
Miller wszystko opowiedział.
  Ale dlaczego, do diabła, nie przekazał ich pan nam? To po prostu niewdzięczność! Tyle wysiłku nas kosztowało, żeby tam pana wprowadzić, a kiedy już się pan czegoś dowiedział, przekazał pan te informacje swoim ludziom. My moglibyśmy zrobić z nich lepszy użytek.
  Musiałem te papiery komuś przesłać pocztą, a jedynie Sigi mogła mi w tym pomóc. Tacy jesteście mądrzy, tylko że nigdy nie daliście mi adresu Leona.
Josef skinął głową.
  W porządku, ale tak czy inaczej nie ma pan już o czym pisać. Nie ma pan żadnych dowodów, ani dziennika, ani akt. Pozostaje tylko pańskie słowo. Jeśli mimo wszystko będzie pan chciał o tym mówić, nikt z wyjątkiem Odessy" panu nie uwierzy, a oni już potrafią się do pana dobrać. Pewnie zaczną od Sigi albo od pańskiej matki. Wie pan dobrze, że ich stać na wiele.
Miller zastanawiał się przez chwilę.
  A co z moim samochodem?  spytał.
  Ach, zapomniałem, że nic pan o tym nie wie.
Josef opowiedział dziennikarzowi  o  bombie i  w jaki  sposób wybuchła.
  Oni naprawdę się nie patyczkują. Samochód znaleziono doszczętnie spalony w jakimś wąwozie. Ciało jest nie do zidentyfikowania, ale to nie pan. Według pańskiej wersji zatrzymał pana jakiś autostopowicz, który później rąbnął pana w głowę żelazną sztabą i uciekł jaguarem.   W  szpitalu  potwierdzą,   że  uratował  pana  przygodny motocyklista, który akurat tamtędy przejeżdżał i wezwał karetkę. Nie rozpoznają mnie, bo miałem na sobie kask i gogle. Taka jest wersja oficjalna i tak już ma pozostać. Dla pewności zadzwoniłem dwie godziny temu do agencji prasowej DPA podając się za pracownika szpitala i opowiedziałem im dokładnie to samo.  Jest pan ofiarą autostopowicza, który następnie rozbił się pańskim samochodem i zginął.
Josef wstał szykując się do wyjścia. Spojrzał na Millera.
  Ma pan cholernie dużo szczęścia, choć chyba nie zdaje pan sobie z tego sprawy. Dostałem wiadomość, którą mi pańska dziewczyna przekazała wczoraj w południe, prawdopodobnie na pańskie polecenie. Jechałem jak wariat i dotarłem do Monachium do domu na wzgórzu dokładnie w dwie i pół godziny, a pan był już wtedy prawie martwy. Wynajęli faceta, który w tym właśnie momencie zamierzał pana zabić. Udało mi się mu w tym przeszkodzić. Odwrócił się już z ręką na klamce.
  Radzę  panu  posłuchać  mojej   rady.   Niech  pan  wyciągnie z ubezpieczenia odszkodowanie za samochód, kupi sobie volkswagena, wróci do Hamburga, ożeni się z Sigi, zafunduje sobie gromadkę dzieciaków i trzyma się dziennikarstwa. Nie radzę po raz drugi wchodzić zawodowcom w paradę.
Pół godziny po jego wyjściu ponownie zjawiła się pielęgniarka.
  Jest do pana telefon  powiedziała.
Dzwoniła Sigi, która na zmianę płakała i śmiała się. Ktoś, nie podając swego nazwiska, zadzwonił do niej i powiedział, że Peter jest w szpitalu we Frankfurcie.
  W tej sekundzie wyjeżdżam  powiedziała i rozłączyła się. Telefon zadzwonił ponownie.
  Miller?  Mówi  Hoffmann.  Właśnie  przed  chwilą widziałem wiadomości agencyjne. Podobno rąbnęli pana w głowę. Wszystko w porządku?
  Tak, czuję się dobrze, Herr Hoffmann  odparł Miller.
  Wspaniale. Kiedy znowu dojdzie pan do formy?
  Za parę dni. A dlaczego pan pyta?
  Mam temat, który będzie panu leżał. Wiele córeczek bogatych niemieckich tatusiów wyjeżdża sobie na narty, gdzie dają dupy tym przystojnym instruktorom. A w Bawarii jest klinika, która wybawia je z kłopotu za odpowiednią sumkę, żeby nie doszło to do uszu papy. Wygląda na to, że te ogiery czerpią prowizje z kliniki. Wspaniały temat, seks pośród śniegu, orgie w Oberlandzie. Kiedy będzie pan mógł się za to zabrać?
Miller zastanawiał się przez chwilę.
  W przyszłym tygodniu.
  Doskonale,  ale,  ale, jak  panu  poszło  polowanie  na  tego hitlerowca? Udało się panu go wytropić? Wyjdzie z tego coś dobrego czy nie?
  Nie, Herr Hoffmann  odparł Miller powoli.  To żaden temat.

 Tak mi się wydawało. No, to oby pan jak najszybciej doszedł do siebie. Do zobaczenia w Hamburgu!
Josef lecąc samolotem z Frankfurtu via Londyn dotarł na lotnisko Lód w Tel Awiwie o zmierzchu we wtorek wieczorem. Czekało na niego w samochodzie dwóch mężczyzn. Zabrali go do kwatery głównej na odprawę do pułkownika, który na depeszy podpisał się Kormoran. Rozmawiali prawie do drugiej nad ranem, a stenograf notował każde słowo. Kiedy skończyli, pułkownik odchylił się, uśmiechnął i zaproponował agentowi papierosa.
  Dobra   robota    podsumował.    Zrobiliśmy  rozeznanie w fabryce i przekazaliśmy poufną wiadomość władzom, oczywiście anonimowo. Dopilnujemy, aby sekcja badawcza została rozwiązana, gdyby władze niemieckie zlekceważyły tę sprawę. Ale raczej się tym
-zajmą. Okazuje się, że naukowcy nie wiedzieli, dla kogo pracują. Zwrócimy się do nich prywatnie i wielu z nich na pewno zgodzi się zniszczyć wyniki swoich badań. Wiedzą, że gdyby ta afera wyszła na jaw, nie byłoby im to na rękę, gdyż większość opinii publicznej w Niemczech jest proizraelska. Znajdą sobie jakąś inną pracę w przemyśle i będą trzymali buzię na kłódkę. Bonn też, tak jak i my. A co z Millerem?
  On również nie piśnie ani słowa. Jakie są ostatnie meldunki na temat tych rakiet?
Pułkownik zaciągnął się papierosem i spojrzał przez okno na gwiazdy.
  Mam przeczucie, że te rakiety nigdy nie wystartują. Naser powinien być gotów najpóźniej latem sześćdziesiątego siódmego, ale jeśli badania w fabryce Wulkana spaliły na panewce, nie zdążą na czas z systemem sterowania.
  A zatem niebezpieczeństwo zostało zażegnane  stwierdził agent.
Pułkownik uśmiechnął się.
  Niebezpieczeństwa nigdy tak naprawdę nie da się zażegnać. Może ono co najwyżej zmienić formę. Jeśli nawet ta konkretna groźba została zażegnana, mamy już inną, nie mniejszą. Będziemy musieli znowu walczyć. I kto wie, może pojawi się coś jeszcze nowego. No, ale pan musi być zmęczony. Proszę teraz jechać do domu.

Sięgnął do szuflady i wyciągnął plastikową torbę z różnymi drobiazgami, tymczasem agent położył na biurku fałszywy paszport niemiecki, pieniądze, portfel i klucze, po czym przebrał się w sąsiednim pokoju, zostawiając niemieckie ubranie u przełożonego.
Kiedy stanął przy drzwiach, pułkownik zlustrował go od stóp do głów z aprobatą.
 Witamy w domu, majorze Uri Ben Szaul  rzekł podając mu rękę.
Agent czuł się teraz znacznie lepiej. Był z powrotem we własnej skórze, którą przybrał w 1947 roku po przybyciu do Izraela i wstąpieniu do Palmachu.
Taksówka odwiozła go do mieszkania na przedmieściu. Otworzył drzwi kluczem, który właśnie przed chwilą został mu zwrócony wraz z innymi rzeczami.
W ciemnym pokoju rozpoznał postać śpiącej żony, Rivki. Lekki koc unosił się i opadał wraz z jej oddechem. Zerknął do pokoju dzieci i spojrzał na swoich dwóch synów, sześcioletniego Szlomo i dwuletniego Dova. Miał ogromną ochotę wsunąć się do łóżka obok żony i przespać kilka dni, ale została mu jeszcze jedna rzecz do zrobienia. Odstawił walizkę i cichutko się rozebrał. Zdjął nawet slipki i skarpetki, po czym włożył świeże, które wyciągnął z szuflady komody, nie budząc żony.
Z szafy w ścianie wyjął spodnie od munduru. Były wyczyszczone i odprasowane, jak zawsze, kiedy wracał do domu. Zasznurował wysokie, lśniące, czarne oficerki. Jego krawaty i koszule khaki znajdowały się tam, gdzie zawsze, z kantami jak żyletki w miejscach, których dotknęło gorące żelazko. Na to wszystko zarzucił górę od munduru bojowego, z błyszczącymi stalowymi skrzydełkami oficera wojsk powietrzno-desantowych oraz pięcioma baretkami upamiętniającymi poszczególne kampanie na Synaju i udział w kilku akcjach przygranicznych.
Ostatni element stroju to czerwony beret. Pozostało mu jeszcze zebrać parę rzeczy, które wcisnął do niewielkiej torby. Kiedy wyszedł z domu, na wschodzie pojawił się już przyćmiony brzask. Dotarł do samochodu zaparkowanego przed blokiem  tam zostawił go miesiąc temu. Chociaż był dopiero 26 lutego, czyli trzy dni przed końcem ostatniego zimowego miesiąca, powietrze, znowu ciepłe, zapowiadało wspaniałą wiosnę.
Wyjechał z Tel Awiwu podążając na wschód, w stronę Jerozolimy.

Uwielbiał taką ciszę i czystość, ów spokój świtu, który zawsze nastrajał go do rozmyślań. Tysiące razy widział w czasie patrolu wschód słońca, chłodny i cudowny, po którym następował rozpalony dzień, czasem dzień walki i śmierci. Świt to najpiękniejsza pora dnia.
Droga prowadziła przez płaskie, żyzne ziemie przybrzeżnej równiny ku wzgórzom Judei koloru ochry, poprzez budzącą się wioskę Ramlech. Po przejechaniu Ramlech trzeba było nadłożyć osiem kilometrów, by objechać Latroun i ominąć frontowe pozycje sił jordańskich. Po lewej widział niebieski dymek unoszący się z ognisk, na których żołnierze Legionu Arabskiego przygotowywali śniadanie.
W wiosce Abu Goisz kilku Arabów nie spało. Kiedy wjechał na ostatnie wzgórze przed Jerozolimą, słońce wspięło się nad wschodnim horyzontem  świeciło teraz nad kopułą Meczetu Skały w arabskiej części podzielonego miasta.
Zaparkował samochód kilkaset metrów od miejsca, do którego zmierzał, mauzoleum Yad Yashem, i resztę drogi przebył pieszo. Szedł aleją, wzdłuż której po obu stronach rosły drzewa posadzone tam dla uczczenia pamięci tych, którzy starali się pomagać Żydom w czasie wojny, aleją, prowadzącą do potężnych brązowych drzwi stojących na straży pomnika sześciu milionów jego rodaków, którzy zginęli w holocauście.
Stary odźwierny powiedział mu, że jest jeszcze zamknięte, ale wpuścił go, kiedy usłyszał, o co chodzi. Wszedł do Sanktuarium Pamięci i rozejrzał się wokół. Był tam już kiedyś, żeby zmówić modlitwę za swoją rodzinę, ale nadal szare, masywne, granitowe bloki onieśmielały go.
Podszedł do balustrady i przyjrzał się czarnym hebrajskim i łacińskim literom na szarej, kamiennej podłodze. W środku panowała ciemność rozjaśniona jedynie wątłym blaskiem Wiecznego Światła, którego płomyk migotał ponad płytkim naczyńkiem.
W tym świetle mógł dojrzeć dziesiątki nazw wypisane na podłodze, jedna za drugą: Auschwitz, Treblinka, Belsen, Ravensbriick, Buchen-wald. Było ich zbyt wiele, żeby je policzyć, lecz wreszcie znalazł tę, której szukał  Ryga.
Nie potrzebował jarmułki do okrycia głowy, gdyż nadal miał czerwony beret  to powinno wystarczyć. Wyjął z torby tałes  jedwabny szal z frędzlami  taki, jaki Miller odnalazł pośród rzeczy

staruszka z Altony, ale nie wiedział, do czego służy. Zarzucił go sobie na ramiona.
Wyciągnął z torby modlitewnik i otworzył na odpowiedniej stronie. Podszedł do balustrady z brązu rozdzielającej salę na dwie części, chwycił ją jedną dłonią i spojrzał na płomień znajdujący się przed nim. Nie był człowiekiem zbyt religijnym i musiał często zaglądać do modlitewnika odmawiając modlitwę, która miała pięć tysięcy lat:
Yisgaddal
Yeyiskaddasz,
Szemay rabbah...
I tak dwadzieścia jeden lat po swojej śmierci w Rydze dusza Salomona Taubera doczekała się, że major wojsk powietrzno-desan-towych armii izraelskiej, stojąc na wzgórzu Ziemi Obiecanej, odmówił w końcu Kaddisz.
Jak by to było przyjemnie, gdyby wszystko na tym świecie zawsze kończyło się dobrze. Ale raczej rzadko się tak dzieje. Ludzie żyją i umierają w swoim czasie i w określonym miejscu. Jak dotąd  o ile udało nam się ustalić  ta właśnie zasada odnosi się do naszych bohaterów.
Peter Miller wrócił do domu, ożenił się i odtąd zajmował się wyłącznie tekstami, jakie ludzie lubią czytać przy śniadaniu czy u fryzjera. W lecie 1970 roku Sigi była już po raz trzeci w ciąży.
Ludzie z Odessy" rozproszyli się po świecie. Żona Eduarda Roschmanna wróciła do domu, a po jakimś czasie otrzymała od męża telegram, w którym napisał jej, że jest w Argentynie. Nie chciała pojechać za nim. W lecie 1965 roku napisała do niego na stary adres Villa Jerbal, pod którym niegdyś mieszkali, prosząc o rozwód przed sądem argentyńskim.
List przekazano Roschmannowi na nowy adres. W odpowiedzi otrzymała odpowiednie dokumenty wyrażające zgodę na rozwód, ale pod warunkiem, że sprawa odbędzie się w Niemczech. Ostatecznie rozwiodła się w 1966 roku. Nadal mieszka w Niemczech, lecz wróciła do swojego panieńskiego nazwiska Miiller, a Miillerów są w Niemczech dziesiątki tysięcy. Pierwsza żona Roschmanna, Helia, nadal mieszka w Austrii.
Werwolf w  końcu  zawarł  pokój  ze  swoimi  rozwścieczonymi przełożonymi w Argentynie i zamieszkał w niewielkiej posiadłości, którą kupił za pieniądze uzyskane ze sprzedaży dobytku, jaki posiadał na hiszpańskiej wysepce Formenteria.
Fabryka radioodbiorników uległa likwidacji. Wszyscy uczeni, którzy pracowali nad systemem sterowania dla rakiet z Helwan, znaleźli pracę w przemyśle bądź wrócili do swoich badań naukowych. Program pod auspicjami Roschmanna, nad którym nieświadomie pracowali, upadł.
Rakiety z Helwan nigdy nie wystartowały. Kadłuby były prawie gotowe, razem ze specjalnym paliwem. Głowice znajdowały się już w produkcji. Tym, którzy wątpiliby w ich istnienie, radzimy zapoznać się z zeznaniami profesora Ottona Yokleka w czasie procesu Yosefa Ben Gala, który odbył się w sądzie kantonalnym w Bazylei między 10 i 26 czerwca 1963 roku. Czterdzieści prawie gotowych rakiet, zupełnie bezradnych, gdyż brakowało im elektronicznego systemu sterowania, który naprowadziłby je na odpowiednie cele w Izraelu, długo czekało w opuszczonej fabryce w Helwan. W końcu zostały zniszczone podczas bombardowania w czasie wojny sześciodniowej. Niepocieszeni niemieccy naukowcy zdążyli jednak przedtem wrócić do kraju.
Udostępnienie władzom kartoteki Klausa Winzera mocno popsuło szyki Odessie". Rok, który się tak pomyślnie zaczął, kończył się dla jej członków fatalnie. I to do tego stopnia, że dwanaście miesięcy później prawnik i inspektor z Komisji Z w Ludwigsburgu mógł stwierdzić, iż rok 1964 był dla nas dobry, tak, bardzo dobry".
Pod koniec 1964 roku kanclerz Erhard, mocno poruszony kolejnymi przypadkami ujawniania zbrodniarzy, wystosował apel do całego narodu i świata, aby ci, którzy wiedzą cokolwiek o miejscu pobytu poszukiwanych SS-manów, pomogli władzom. Spotkał się z szerokim odzewem i praca ludzi w Ludwigsburgu nabrała na kilka najbliższych lat nowego rozmachu. Jeśli chodzi o polityków, kryjących się za umową o dostawie broni między Niemcami i Izraelem, to niemiecki kanclerz Adenauer do 1967 roku mieszkał w willi w Rhondorf nad swym ukochanym Renem niedaleko Bonn, gdzie zmarł 9 kwietnia. Premier Izraela, Dawid Ben Gurion, pozostał członkiem Knessetu aż do 1970 roku, kiedy to ostatecznie wycofał się z życia publicznego i przeniósł do rodzinnego kibucu Sede Boker w samym sercu brązowych wzgórz pustyni Negew na drodze z Beer Szeba do Eilatu. Lubi przyjmować gości i z ożywieniem rozprawia o różnych, rzeczach, ale
nigdy nie wspomina o rakietach z Helwan ani o akcjach odwetowych przeciwko niemieckim naukowcom, którzy nad nimi pracowali.
Jeśli chodzi o szefa wywiadu, który występował w naszej historii, generała Amita, to pozostał on Kontrolerem Mosadu aż do września 1968 roku. Na jego barki spadła ogromna odpowiedzialność, aby przed wojną sześciodniową zapewnić krajowi dopływ najświeższych informacji. Historia potwierdziła, iż wywiązał się z tego zadania znakomicie.
Kiedy odchodził na emeryturę, mianowano go prezesem i dyrektorem w jednej osobie izraelskiej firmy Koor Industries, należącej do zatrudnionych w niej pracowników. Nadal żyje bardzo skromnie, a jego czarująca żona Yona uparcie nie chce zatrudnić służącej: sama woli wykonywać wszelkie prace domowe.
Jego następca, generał Zvi Zamir, nadal piastuje swe stanowisko.
Major Uri Ben Szaul zginął we środę 7 czerwca 1967 roku dowodząc kompanią spadochroniarzy, która usiłowała przebić się do starej Jerozolimy. Został postrzelony w głowę przez arabskiego legionistę i padł czterysta metrów od Bramy Mandelbaum.
Simon Wiesenthal nadal mieszka i pracuje w Wiedniu zbierając informacje to tu, to tam i wytrwale tropiąc miejsca pobytu poszukiwanych SS-manów. Z miesiąca na miesiąc, z roku na rok, odnosi coraz więcej sukcesów.
Leon zmarł w Monachium w 1968 roku, a po jego śmierci grupka mężczyzn, którym przewodził, straciła serce do szukania zemsty i rozproszyła się.
Pozostał nam jeszcze dowódca czołgu, starszy sierżant Ulrich Frank, który przeciął drogę Millerowi w czasie jego podróży do Wiednia. Pomylił się co do przyszłości swego czołgu, Smoczej Skały". Czołg nie poszedł na złom. Został wywieziony gdzieś specjalnym transportem i Frank już nigdy więcej go nie zobaczył. Zresztą czterdzieści miesięcy później i tak by go pewnie nie rozpoznał.
Jego stalowoszary pancerz został przemalowany na kolor jasno-brązowy, tak aby mógł wtopić się w krajobraz pustyni. Czarny krzyż armii niemieckiej zniknął z wieżyczki, a zastąpiła go jasnoniebieska, sześcioramienna gwiazda Dawida. Zniknęło również imię, które Frank mu nadał, a nowa nazwa brzmiała Duch Masady".
Dziś nadal jego dowódcą jest starszy sierżant, tym razem Natan Levy, o czarnej brodzie i haczykowatym nosie. 5 czerwca 1967 roku M-48 rozpoczął swój pierwszy i ostatni tydzień bojowy, jako że z fabryki w Detroit wytoczył się przed dziesięciu laty. Znajdował się wśród tych czołgów, które dwa dni później generał Israel Tal posłał do boju o przełęcz Mitla. W południe 10 czerwca staruszek patton, okryty pyłem i zaplamiony olejem, okopcony od pocisków, z gąsienicami zdartymi do cna o skały Synaju, zatrzymał się na wschodnim brzegu Kanału Sueskiego.
KONIEC

Spis Książek elektronicznych  baskiw@poczta.onet.pl
Październik 2002

Afera śródziemnomorska 		Clive Cussler
Akta odessy 				Fryderic Forsyth
Autostrada w mrok			???
Boczne drogi 			Joanna Chmielewska
Cała prawda o planecie Ksi	Janusz zajdel
Cesarz				Ryszard Kapuściński
Faraon				Bolesław Prus
Igła					Ken Follett
Jak wytrzymać ze współczesną kobietą		Joanna Chmielewska
Klucz do Rebeki			Ken Follett
Krótka historia czasu		Stephen W. Hawking
Książę				Niccolo Machiawelli
Lesio					Joanna Chmielewska
Najstarsz a prawnuczka		Joanna Chmielewska
Niezwyciężony			Stanisław Lem
Norton SystemWorks 2002	???
Ogniem i mieczem			Henryk Sienkiewicz
Paradyzja				Janusz Zajdel
Potop					Henryk Sienkiewicz
Solaris				Stanisław Lem
Wiek samotności			Maria Nurowska
Władcy niebios			Frank Herbert
Wojna z robotami			Harry Harrison


