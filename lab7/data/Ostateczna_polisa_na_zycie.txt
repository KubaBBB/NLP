Andrzej Pilipiuk

OSTATECZNA POLISA NA ŻYCIE
      
      Pośrodku Wojsławic sterczała w niebo malowniczo odrapana piętrowa rudera. Rudera od strony ulicy miała ścianę z pociemniałych desek, pozostałe ściany zbudowane były z cegieł. Deski wypaczyły się, a tynk popękał. Dach leciutko się zapadł, ale wyglądał jeszcze całkiem solidnie. Drzwi i okna zabito na głucho. Wokoło ruiny ciągnęły się chaszcze lebiody, ostów i łopianu. Budynek ozdabiał miasteczko jak grzyb ścianę. A przecież miało być zupełnie inaczej...
      W zamierzchłej przeszłości, gdy Wojsławice były jeszcze miastem, radni miejscy wpadli na ambitny pomysł wzniesienia pośrodku osady okazałego ratusza z wieżą, który pomieściłby przy okazji cyrkuł i inne przydatne instytucje. Roboty wykończeniowe i przebudowy ciągnęły się dość długo, ale wreszcie, akurat na powstanie styczniowe, prace ukończono, dzięki czemu powstańcy mieli gdzie zanocować, a wojska rosyjskie miały co spalić, w ramach represji. Zaraz po powstaniu odbudowano ratusz, tyle, że miasto zaraz po tym straciło prawa miejskie.
      Radni wykazali się wyjątkową genialnością i na dobre sto trzydzieści lat przed nadejściem epoki prywatyzacji sprywatyzowali ratusz, sprzedając go miejscowemu żydowskiemu biznesmenowi", za psie pieniądze zresztą. Budynek przechodził różne koleje losu, stając się po kolei: domem mieszkalnym, sklepem, masarnią i wędzarnią, siedzibą władz odrodzonego kraju, aż wreszcie tuż przed drugą wojną światową stał się knajpą. Tej szlachetnej funkcji nie pełnił długo, właściciel bowiem podpisał folkslistę i wywiesił sobie na frontonie budynku wielką, piękną niemiecką flagę z ogrooomną swastyką. Pech chciał, że gdzieś w czterdziestym trzecim w okolice miasteczka zapuścił się niewielki oddział ukraińskiej partyzantki, który widząc tak oznakowany budynek, wysadził go w nocy w powietrze, biorąc za koszary SS. Po wybuchu z ratusza ocalało jedno skrzydło. Budynek służył znowu jako knajpa, aż w końcu uległ całkowitej dewastacji i został ostatecznie porzucony.
      
      I
      Paweł Skorliński zatrzymał półciężarówkę i wysiadł mrużąc oczy w ostrych promieniach wrześniowego słońca.
      - Hy  hy - powiedział sam do siebie.
      Wyjął z kieszeni akt własności i porównał zawarte w nim dane z tabliczką ozdabiającą fronton budynku.
      - Cholera - powiedział pod adresem swojego nieobecnego wspólnika.
      Zatrzasnął drzwi samochodu i podszedł do obiektu. Klepnął jadowicie różową ścianę. Ściana odpowiedziała głuchym odgłosem. Tynk widocznie odszedł od muru.
      - Jasna cholera - powtórzył wolno i z namysłem biznesmen.
      Wyłowił z kieszeni pęczek kluczy i wybrawszy jeden z nich, wsadził go do dziurki pod klamką. Zamek chodził gładko, ktoś musiał go ostatnio przeczyścić. Przekręcił klucz i pociągnął drzwi do siebie. Otworzyły się ze zgrzytem. Ten, kto przeczyścił, zamek najwyraźniej zapomniał o naoliwieniu zawiasów. Wewnątrz było ciemnawo. Namacał na ścianie kontakt i przekręcił go. Znajdował się w sporej sali. Tu zapewne koncentrowało się miejscowe życie w czasach, gdy ratusz był knajpą.
      Pod ścianą nadal królowała potężna murowana lada, dalej widać było drzwi prowadzące gdzieś w trzewia budynku. Paweł podszedł do lady i zajrzał za nią. Za ladą coś leżało. W pierwszej chwili biznesmen pomyślał, że to nieboszczyk, ale owo coś wyraźnie pochrapywało. Podniósł z podłogi pogrzebacz i walcząc z obrzydzeniem odrzucił na bok jakiś łachman będący zapewne w zamierzchłej przeszłości derką do nakrywania koni. Na starym brudnym pasiastym materacu drzemał jakiś malowniczo obdarty typ.
      - Halo! - zagadnął Paweł - Proszę się obudzić!
      Typ otworzył jedno oko i zlustrował nim otoczenie. Poderwał się niespodziewanie z ziemi i wbił lufę odrapanego rewolweru w brzuch nowego właściciela. Stali tak na przeciw siebie przez chwilę. Ręka Pawia nieznacznie wędrowała w stronę kieszeni gdzie ukryty miał własny rewolwer. Niespodziewanie staruszek czknął wonią czosnkowej kiełbasy i przetrawionego wysokooktanowego alkoholu.
      - Hy - powiedział - Paweł Skorliński, biznesmen. Kopę lat.
      Paweł zdumiał się, ale niespodziewanie przypomniał sobie tę twarz.
      - Jakub Wędrowycz? - domyślił się.
      
      
      
      Wyjął z kieszeni akt własności i porównał zawarte w nim dane z tabliczką ozdabiającą fronton budynku.
      - Cholera - powiedział pod adresem swojego nieobecnego wspólnika.
      Zatrzasnął drzwi samochodu i podszedł do obiektu. Klepnął jadowicie różową ścianę. Ściana odpowiedziała głuchym odgłosem. Tynk widocznie odszedł od muru.
      - Jasna cholera - powtórzył wolno i z namysłem biznesmen.
      Wyłowił z kieszeni pęczek kluczy i wybrawszy jeden z nich, wsadził go do dziurki pod klamką. Zamek chodził gładko, ktoś musiał go ostatnio przeczyścić. Przekręcił klucz i pociągnął drzwi do siebie. Otworzyły się ze zgrzytem. Ten, kto przeczyścił, zamek najwyraźniej zapomniał o naoliwieniu zawiasów. Wewnątrz było ciemnawo. Namacał na ścianie kontakt i przekręcił go. Znajdował się w sporej sali. Tu zapewne koncentrowało się miejscowe życie w czasach, gdy ratusz był knajpą.
      Pod ścianą nadal królowała potężna murowana lada, dalej widać było drzwi prowadzące gdzieś w trzewia budynku. Paweł podszedł do lady i zajrzał za nią. Za ladą coś leżało. W pierwszej chwili biznesmen pomyślał, że to nieboszczyk, ale owo coś wyraźnie pochrapywało. Podniósł z podłogi pogrzebacz i walcząc z obrzydzeniem odrzucił na bok jakiś łachman będący zapewne w zamierzchłej przeszłości derką do nakrywania koni. Na starym brudnym pasiastym materacu drzemał jakiś malowniczo obdarty typ.
      - Halo! - zagadnął Paweł - Proszę się obudzić!
      Typ otworzył jedno oko i zlustrował nim otoczenie. Poderwał się niespodziewanie z ziemi i wbił lufę odrapanego rewolweru w brzuch nowego właściciela. Stali tak na przeciw siebie przez chwilę. Ręka Pawia nieznacznie wędrowała w stronę kieszeni gdzie ukryty miał własny rewolwer. Niespodziewanie staruszek czknął wonią czosnkowej kiełbasy i przetrawionego wysokooktanowego alkoholu.
      - Hy - powiedział - Paweł Skorliński, biznesmen. Kopę lat.
      Paweł zdumiał się, ale niespodziewanie przypomniał sobie tę twarz.
      - Jakub Wędrowycz? - domyślił się.
      Egzorcysta wyskoczył zza lady i usiadł na niej. Wyciągnął z kieszeni kapciuch z tytoniem, dwa kawałki gazety i z niebywałą wprawą skręcił z tego dwa papierosy grubości kubańskich cygar. Podsunął jeden z nich Skorlińskiemu. Ten wziął i wsadził do ust. Jakub wyjął z kieszeni zapalniczkę Zippo i podał mu ogień. Sobie też podał. Zaciągnęli się głęboko. Biznesmen zakrztusił się i przez chwilę rozpaczliwie walczył o odzyskanie oddechu.
      - Za mocne? - zaniepokoił się Wędrowycz. - To tytoń pierwszego gatunku. Na skupie nie chcieli, powiedzieli, że za dużo nikotyny. Sześć razy norma, coś takiego. Na - podał znajomemu manierkę odczepioną od paska.
      Paweł zgasił skręta o ladę, po czym odkręciwszy korek, pociągnął łyk. Czymkolwiek było to, co pociągnął, zwalił się na ziemię i znowu nie mógł złapać oddechu. Jakub podał mu wyłowioną zza lady butelkę piwa i pomógł usiąść z powrotem.
      - Wy, miastowi, jesteście słabi - powiedział, puszczając kółka smoliście czarnego dymu. - Byle napój i już z nóg zwala.
      Zarechotał ucieszony. Następnie łyknął nieco bimbru z manierki. Z kieszeni wyciągnął kawałek gazety. Odwinął z niego pęto kaszanki i odgryzł kawał a resztę podał biznesmenowi. Ten odmówił kręcąc głową. Wolał nie ryzykować trzeciego takiego wstrząsu.
      - Also gut - Jakub nieoczekiwanie odezwał się po niemiecku. - Co potrzeba? Znowu duchy wyłażą z dywanu, czy może trzeba wygnać egzorcystów?
      Paweł pokręcił głową.
      - Nie, nie tym razem - powiedział. - Mieszkasz tu? - Gestem pokazał, że chodzi mu o budynek.
      - Nie, tak tylko sobie przysnąłem, wracając z knajpy, żeby nie leźć smerfom na oczy. A co?
      - To teraz moje.
      Jakub zaczął się śmiać, że mało się nie zwalił na podłogę.
      - No co ty? Kupiłeś to?
      - Tak jakby. Mój wspólnik kupił.
      - A to go w jajo zrobili - Jakub był pełen uznania dla przedstawicieli gminy. - Nie miał głupszego pomysłu?
      - Widać co nie.
      - A tak właściwie, to po co wam biznesmenom ta szopa? - zaciekawił się Jakub.
      - Mam zamiar otworzyć tu hurtownię - wyjaśnił Skorliński. - W Horodle otworzyli granicę. Tędy będzie jechał jeden samochód pełen ruskich na godzinę.
      Jakub natychmiast stracił pozę wioskowego przygłupa.
      - To wygląda wcale nie głupio - powiedział - Czym chcecie obracać?
      - Tekstyliami - wyjaśnił biznesmen - Kurtki, spodnie, inne takie. Może garnitury.
      - Ja widziałem, jak tak czasem jeżdżą, że oni głównie to wożą kapustę i pralki.
      - Kapustę?
      - Aha. Widać u nich jest droższa niż u nas. Albo zupełnie jej nie ma. Ale ciuchy też pewnie wożą, tylko w bagażnikach i nie widać.
      Wyjął Skorlińskiemu z dłoni butelkę z piwem w wypił resztę. Zgasił niedopałek o ladę.
      - Nu, czas na mnie - powiedział. - Wpadnę na dniach...
      - Czekaj - zatrzymał go Paweł. - Będę potrzebował ekipy, żeby tu chociaż trochę odmalować. Nie znasz tu jakichś fachowców?
      - Czemu nie - powiedział Jakub. - To nawet ja sam odmaluję. Tylko piętro jest schrzanione. Te belki - pokazał palcem na sufit. - Ja bym tam na wszelki wypadek nie właził.
      - Może wymienić?
      - Stropowe? To by sporo kosztowało, ale chyba nie głupi pomysł. Dobra. Wymienimy.
      - Dwadzieścia tysięcy starczy?
      - I, za dwadzieścia tysięcy, to ja bym pięć takich chałup kupił. Daj pięć, resztę oddam najwyżej.
      Paweł odliczył pięćdziesiąt banknotów i wsiadł do samochodu.
      - Na przyszły tydzień będzie zrobione - zapewnił go Jakub.
      - Zdążysz?
      - Pewnie..Zagonię do roboty kilku takich nierobów.
      Biznesmenowi nie spodoba! się jego uśmiech, ale nie zastanawiał się nad tym. Wcisnął pedał gazu i samochód drąc kołami łany lebiody i ostu odjechał.
      - No to do dzieła - powiedział Jakub.
      I zarechotał obłędnie. Szykowała się zabawa.
      
      II
      Ostatnio nic się jakoś nie działo. Gliniarze przychodzili na posterunek, odsiedzieli swoje osiem godzin i szli do domu. Gminę ogarnęła jesienna melancholia i nawet czołowi rozrabiacy tacy jak Wędrowycz, Paczenko, Korczaszko czy Bardak siedzieli dziwnie cicho. Nawet donosy ziały nudą. Posterunkowy Birski siedział W swoim gabinecie opierając nogi o politurowany blat biurka.
      - Chyba zaczyna się martwy sezon - powiedział w zadumie.
      Pociągnął ostrożnie łyk świeżo zaparzonej kawy. Jego wyczulone na niebezpieczeństwa policyjne podniebienie wyczuło ślad jakiegoś obcego posmaku.
      - Rowicki! - wrzasnął.
      Rowicki wszedł do gabinetu i zasalutował.
      - Obywatel kapitan mnie wzywał?
      - Tak. Co to za kawa?
      - Chodziła taka dziewuszka i rozdawała z koszyczka. Powiedziała, że to promocja.
      - Promocja - wycedził kapitan. - A może ona chciała nas otruć?
      - Co pan. Przecież ja piłem już rano i nic.
      - Czymś to zajeżdża. Jakby ziołami.   
      - Możemy sprawdzić...
      Rowicki przyniósł paczkę i wysypał jej zawartość na blat przed kapitanem. W brązowym pyle poniewierały się pokruszone kawałki jakiegoś zielska.
      - Widzisz?
      - Przepraszam kapitanie.
      - Z pudełka odciski palców tej dziewczyny. Portret pamięciowy wykonać. Zielsko do laboratorium.
      - Tak jest! - wrzasnął Rowicki ucieszony z takiego obrotu sprawy. Wreszcie coś do roboty.
      W tym momencie trzasnęły drzwi wejściowe. W progu stanął Jakub Wędrowycz. Dziwnie się jakoś uśmiechał.
      Birski popatrzył na niego uważnie i nagle uświadomił sobie, że to na pewno on zatruł kawę.
      - Czego sobie..? - zagadnął, nadając swojemu głosowi wyjątkowo paskudne brzmienie.
      Jakub popatrzył mu prosto w oczy. Posterunkowym wstrząsnęło coś na kształt uderzenia prądem.
      - Pan - podpowiedział Jakub.
      Birski poczuł dziwny zamęt w głowie. To pewnie ta kawa - pomyślał. A potem posłusznie powtórzył:
      - Czego pan sobie życzył
      Natychmiast stwierdził, że jego pytanie nadal jest ordynarne i nie licuje z powagą gościa. Uśmiechnął się z przymusem.
      - Czym możemy służyć? - zapytał. Głos Jakuba wyjaśnił wszystkie zaszłości.
      - Zdejmijcie mundury, żeby się nie pobrudziły. - Rzucił im pod nogi dwa komplety ubrań roboczych. - I gońcie do ratusza.
      Gliniarze przebierali się jak roboty. Jakub uśmiechnął się. Wychodząc z gabinetu posterunkowego, natknął się na sekretarkę.
      - Odbieraj telefony i zapisuj kto czego chciał - powiedział. - Jak się pojawi zmiana, to przyślij ich do ratusza. Tylko nie zapomnij nalać im termosu kawy na drogę. Dzień taki chłodny...
      Pokiwała głową. Po południu na budowę dotarły posiłki w postaci trzech funkcjonariuszy. Dwaj byli odurzeni spreparowaną kawą, trzeci niestety nie. Tego Jakub nie przewidział.
      - Zmieniać mundury na drelichy i do roboty - zakomenderował. - Widzicie przecież, że kumple ledwo łażą.
      Dwaj nie kazali sobie tego dwa razy powtarzać i posłusznie zaczęli się przebierać. Trzeci patrzył na to zdumiony.
      - Co wam się stało? - zapytał.
      Jakub zaszedł go od tyłu i puknął cegłą w głowę. Nieprzytomnemu
      wiat nieco mikstury do gardła i ocucił wiadrem wody. Gdy gliniarz ocknął się, stwierdził, że ma na sobie robocze ubranie.
      - Co się dzieje? - zapytał.
      - Wstawaj bumelancie - powiedział Jakub wesoło. - Kumple harują, a ty się wylegujesz. Idź mieszać zaprawę.
      Gliniarz pomyślał, że faktycznie trzeba pomóc, i posłusznie zabrał się do pracy. Jakub popatrzył jeszcze przez chwilę, jak im to sprawnie idzie, po czym wsiadł w radiowóz i pojechał na posterunek. Wyminął panienkę, wszedł do gabinetu posterunkowego. Przebrał się w mundur i wrócił do sali ogólnej.
      - Były telefony? - zapytał.
      - Tak. Dzwonili z Kolonii Partyzantów, jakaś rozróba.
      - Dawno?
      - Dopiero co.
      - Proszę zaparzyć termos kawy. Gdzie są kajdanki?
      - W sejfie.
      Jakub stanął przed stalową skrzynią i zamyślił się na chwilę. Przyłożył do stalowych drzwi ucho i pokręcił przez chwilę pokrętłami. Dawno nie obrabiał banków, ale jeszcze umiał. Otworzył drzwi zabrał- sześć par, wsiadł w samochód i pojechał. Rozróba była na całego. Sześciu młodzieńców pijanych w sztok okładało się pięściami przy wtórze wyjątkowo niecenzuralnych wrzasków. Jakub nie patyczkował się. Rzucił między nich granat z gazem obezwładniającym, skuł kajdankami i zawiózł na komendę. Wywalił ich na stos w głównej sali. Kawa właśnie się zaparzyła.
      - Macie tu lejek? - zagadnął dziewczynę.
      - Tak. W kuchni na suszarce - wyjaśniła ochoczo. Wlał każdemu w gardło tak po pół szklanki.
      - I co, szmaciarze? - zagadnął. - Popracujecie tydzień, to wam durne pomysły z pustych łbów wyparują.
      W czasie gdy gliniarze odsypiali, żuliki pracowali aż milo. Do środy budynek został całkowicie wyremontowany. Nowe tynki lśniły bielą. Belki i deski podłogi na piętrze zostały wymienione. Piece przemurowano. Jakub ustawił swoich robotników rzędem.
      - To się nigdy nie wydarzyło - powiedział z naciskiem. - A teraz spieprzać.
      
      III
      Paweł Skorliński siedział sobie wygodnie na ladzie. Stos spodni dżinsowych pospinanych drutem w paczki po sto sztuk piętrzył się pod ścianą. Próbki towaru leżały obok niego. Skorliński popijał sobie coca-colę z glinianego kubka i rozmyślał.
      - Przejścia graniczne to filary kapitalizmu - powiedział wreszcie z namaszczeniem.
      Przez drzwi wszedł Jakub Wędrowycz.
      - Jak leci? - zagadnął,
      - Nieźle. Całkiem nieźle - powiedział biznesmen. - A co u ciebie?
      - Wpadłem na taki mały pomysł - powiedział Jakub. - Nie sądzisz, że powinieneś się ubezpieczyć?
      - Zostałeś agentem ubezpieczeniowym? - zaciekawił się Skorliński. Widział w życiu tyle dziwnych rzeczy, że nawet w coś takiego był w stanie uwierzyć.
      - Tak jakby - uśmiechnął się Jakub.
      - Chyba trochę źle trafiłeś. Jestem już ubezpieczony. W Warcie i PZU.
      Wargi Jakuba wykrzywiły się z pogardą.
      - A co oni mogą?
      - A ty, kogo reprezentujesz? - zaciekawił się biznesmen. Jakub przysiadł koło niego i wyciągnął z kieszeni złożoną starannie kartkę papieru.
      - A o! - podał ją kumplowi.
      - Ostateczna polisa na życie - przeczytał Skorliński. - Co to takiego?
      - A to ja rysowałem - powiedział Jakub. - Ładne?
      - Śliczne. Dobra, ile chcesz za to ubezpieczenie?
      - Daj mi parę portek i styknie - Jakub uśmiechnął się promiennie. Skorliński też się uśmiechnął i podał mu granatowe dżinsy. Jakub przyłożył je i sprawdził, czy nogawki mają odpowiednią długość.
      - Fajne - powiedział. - Słuchaj, muszę już lecieć. Schowaj polisę. i uważaj na siebie. Jak się robi interesy z rusami, to czasami może się noga podwinąć.
      - Spokojna marchewka - uśmiechnął się biznesmen.
      Sięgnął ręką za ladę i wyciągnął ze stojącego tam akwarium metrowego pytonka.
      - To jest Ciapuś - powiedział.
      - Fajne - ucieszył się Jakub. - To się je?
      - Nie, chociaż podobno smaczne. To zamiast pieska.
      - A rozumiem.
      Zeskoczył z lady. Zwinął spodnie w rulon i umieścił troskliwie pod pachą. Po chwili zniknął.
      
      IV
      - Chyba sobie poszli - pomyślał Skorliński.
      Leżał za ladą i czekał z rewolwerem w dłoni. Ścianę nad jego głową ozdabiał rząd dziur po kulach. Trzej ukraińscy mafioso z kałasznikowami musieli już zwiać. Jak się robi strzelaninę w środku miasta, to trzeba się szybko ulatniać. Poprawił uchwyt palców na kolbie. Zdziwiło go nieco, że aż tak się poci. Ostatecznie bywał już w gorszych opałach.
      - Poszli - zdecydował.
      Ostrożnie wychylił głowę zza lady. Oczy zdążyły uchwycić widok faceta z kałasznikowem. Poczuł uderzenie w czoło. Jego uszy przekazały jeszcze paskudny odgłos, gdy pocisk przebijał mu czaszkę.
      - A więc tak to wygląda - zdążył pomyśleć. A potem wszystko ogarnęła ciemność.
      
      V
      Prowizoryczna kostnica urządzona była w piwnicy gminnego ośrodka zdrowia w Wojsławicach. Zbigniew Podpałko podniósł się znad stołu. Był bardzo blady.
      - Tak, to mój wspólnik - powiedział wreszcie. - Kto go?
      - Jeszcze nie wiemy, ale pracujemy nad tym - powiedział Birski. -Chyba może pan zabrać ciało. Jeśli kogoś znajdziemy, to powiadomimy pana.
      - Dobrze zajmę się pogrzebem - powiedział biznesmen. - Chyba w Warszawie na Powązkach.
      - Chce go pan wieźć taki kawał samochodem?
      - Był moim przyjacielem. Jestem mu to winny.
      - Mamy na posterunku trumnę - powiedział Rowicki. - Zabraliśmy kiedyś na zabawie w remizie. - Skoczę po nią?
      Birski przyzwalająco machnął ręką. Pół godziny później Podpałko jechał już samochodem w stronę Warszawy. Gdzieś na wysokości Starego Majdanu drogę zabiegł mu malowniczo obdarty typ w nowiutkich spodniach. Zamachał rękami jak wiatrak. Biznesmen zatrzymał samochód. Potrzebował towarzystwa. Cholernie potrzebował.
      - Dokąd podrzucić dziadku? - zagadnął, otwierając drzwi.
      - Na Stary Majdan - wyjaśnił domniemany autostopowicz.
      - Gdzie to jest?
      - Tam - dłoń machnęła w zupełnie nieoczekiwanym kierunku.
      - Trochę mi nie po drodze, ale podrzucę - powiedział Podpałko. Zawsze miał miękkie serce.
      - Ty nie rozumiesz - powiedział Jakub. - Wiem, kim jesteś. Po samochodzie poznałem. Wiem, co masz tam z tyłu. Sięgnął za pazuchę i wydobył Ciapusia.
      - Byliśmy kumplami, a zresztą on ma polisę na życie.
      Biznesmen nic nie zrozumiał z tej przemowy, ale pomógł gościowi wsiąść. Pojechali na Stary Majdan. Walące się budynki gospodarcze sprawiały przygnębiające wrażenie. Po niebie przesuwał się wał ciemnych, burzowych chmur. Jakub wysiadł z szoferki i pociągnął boczne drzwi. Drzwi odjechały na bok. Wędrowycz szarpnął trumnę i wywlókł ją z wozu. Odwalił kopem wieko. Zbigniew usiłował zaprotestować, ale jeden rzut oka na szaloną twarz egzorcysty amatora zniechęcił go do jakichkolwiek komentarzy.
      Plastikowy worek ustąpił od jednego pociągnięcia nożem. Zbigniew zamknął oczy. Jego wspólnik wyglądał tragicznie. Dziura wlotowa w czole była jeszcze w sumie mała. Dziura wylotowa na potylicy...
      - Pomóż - warknął Wędrowycz.
      Przenieśli wspólnym wysiłkiem zwłoki do walącej się szopy. Błysnęło, a po chwili dobiegł ich grzmot.
      
      VI
      Paweł Skorliński otworzył oczy. W pierwszej chwili nie wiedział, gdzie się znajduje, w następnych chwilach też się tego nie dowiedział. Leżał na stole, pod wybrzuszonymi nieco deskami jakiegoś sufitu. Przechylił głowę w prawo i zobaczył szafę wypełnioną dziesiątkami butelek. We flaszkach leniwie fermentowały jakieś dziwnie substancje. Ciągnęły się od nich szklane rurki. Wyglądało to tak, jak gdyby ktoś zrobił sobie laboratorium z wygrzebanych ze śmietnika surowców i tak też było w rzeczywistości. Obrócił głowę w drugą stronę i zobaczył siedzącego na zwichrowanym krześle Jakuba Wędrowycza.
      - No i jak? - zagadnął egzorcysta.
      - W porządku - wychrypiał biznesmen.
      Nagle przypomniał sobie strzelaninę. Odruchowo dotknął dłonią czoła. Nie było w nim dziury, ale też nie wszystko z nim było w porządku. Pod palcami wyczuł coś dziwnego. Usiadł i powiódł wzrokiem po pomieszczeniu. W ciemnym kącie stała trumna. Wyglądała na świeżo wykopaną, jej wieko oklejały jeszcze drobiny gliny. Obok leżała wiertarka z zamontowaną niewielką piłą tarczową. Piła była umazana czymś czerwonym, może nawet krwią. Jakub podał mu spore lustro.
      Lustro było zmatowiałe, ale biznesmen spostrzegł, że ma pośrodku czoła wszytą łatę ze skóry odrobinę innej karnacji. Szwy wyglądały paskudnie, zupełnie jak te, którymi Wędrowycz pocerował swoją koszulę. Jakub nie umiał szyć.
      - Warunki zawarte w polisie zostały z mojej strony wypełnione - zagdakał Jakub. - Jeśli chcesz przedłużyć ubezpieczenie, to musisz załatwić mi skórzaną kurtkę.
      Zdziwił się. Koło drzwi siedział jego wspólnik od hurtowni - Zbigniew. Podpałko był blady jak ściana i miał zasikane spodnie.
      - Co się stało? - zagadnął go Skorliński. Zbigniew zawył i wyczołgał się gdzieś na zewnątrz.
      - Co z nim? - zapytał Paweł Jakuba.
      - Chyba będziesz musiał poszukać sobie nowego wspólnika - powiedział Jakub beztrosko. - Ten wyglądał całkiem nieźle, ale nerwy miał za słabe.
      - Nowego wspólnika?
      Jakub uderzył się kciukiem w dumnie wypiętą do przodu pierś.
      - Ach tak...
      Skorliński zeskoczył ze stołu. Jego bosa stopa nadepnęła na coś dziwnego.
      - Nie depcz podręcznika! - wrzasnął na niego Wędrowycz. Skorliński popatrzył odruchowo. Stal na leżącej, grzbietem do góry, otwartej książce. Spod bosej stopy wystawał kawałek tytułu: ...enstein" Ach, to pewnie o fizykach - pomyślał.
