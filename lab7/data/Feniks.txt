Janusz A. Zajdel
Feniks 
Szosa była podniszczona i z rzadka tylko spotykało się na 
niej pojazdy, zdążające w przeciwnym kierunku. Na przestrzeni os-
tatnich kilku mil wiodła pośród wysokiego, gęstego lasu bezśladów jakiejkolwiek gospodarki. Miejscami samochód przysiadał 
mocno na wyrwach w asfalcie. Breit lubił takie drogi, zacienionelasem i prawie puste. Tego właśnie szukał, wyrywając się z 
rozżarzonego o tej porze roku miasta Merton. Pozostawiając daleko 
za sobą duszne zaułki, sale wykładowe i laboratoria miał 
wrażenie, że zmienia skórę. że spłukuje z siebie całoroczny nalotzmęczenia. Wiedział, że te pierwsze godziny "ucieczki" są naj-
przyjemniejsze z całego urlopu. Potem, w bezczynności, powrócą 
znowu te wszystkie problemy, o których pragnął teraz nie myśleć. 
Machinalnie omijając co większe dziury w szosie, wpadał 
bezwiednie w łańcuch myśli, który - wiedział o tym podświadomie -
doprowadzi go wcześniej czy później do rozważań, przerwanychprzed kilkoma godzinami tak zdecydowanie wyjazdem na urlop.
Nie zastanawiał się, dokąd prowadzi droga. Było mu obojętne,
gdzie spędzi te kilka tygodni. Droga jest zła. Nie wiadomo dokąd 
prowadzi... Ale na pewno gdzieś nią można zajechać, inaczej nie 
byłoby drogi. Każde działanie poznawcze jest taką drogą w niez-
nane - nie wiadomo ku czemu zmierza... Czasem mogą to być bez-
droża i wertepy. Czy w nauce jest tak samo - to znaczy: czy trud-
na, najeżona przeciwnościami droga zawsze prowadzi do jakiegoś 
Kaczego Dołu, do fałszywych, bezsensownych wniosków. Jadąc na 
wycieczkę można sobie pozwolić na podróż w nieznane. Ale jeżeli 
chodzi o rozszerzenie ludzkiej wiedzy, to czy można pozwolić so-
bie na trwonienie cennego czasu na bezcelowe, ślepe poszukiwania?
Wszelkie rozważania nad sensem poznawania świata są oczywiście 
najbardziej chyba sporną sprawą w filozofii nauki. Ale skoro już 
raz wybrało się drogę badacza, zbaczanie z tej drogi, wszelkiewahania są niekonsekwencją. Jak więc w tym świetle przedstawiasię sprawa nieszczęsnych graktytów, które pożarły mnóstwo cennegoczasu co najmniej kilkunastu poważnym i rozsądnym ludziom, abywreszcie pozostać zagadką do dziś nie rozwiązaną. 
Każdy, kto miał z graktytami do czynienia, z pewnością wyro-
bił sobie na ich temat takie czy inne zdanie. Ale tylko autorzyopowiadań fantastycznych mogą sobie pozwolić na stawianie 
"hipotez" bez przyzwoitego uzasadnienia. Breit miał także swoją 
prywatnmiczne orzechy", jak je nazywaą hipotezę, ale to było bez znaczenia. Graktyty - te "kos-
ła prasa, "kamienie, które spadły z
nieba" -pozostały tylko tym, czym były od początku: piekielnietwardymi kamykami wielkości orzecha laskowego, barwy brudnofiole-
towej. 

Pierwszy graktyt znalazł turysta podczas wycieczki górskiej.
W czasie jego nieobecności w namiocie jakiś "pocisk" przebił 
płótno i gumowaną podłogę, wbijając się w ziemię na głębokość 
kilkunastu cali. Graktyt spadł prawie pionowo z góry i to właśnie 
zaciekawiło wycieczkowicza. Wykopał oczywiście "kamyk" i opowia-
dał o tym koledze - dziennikarzowi. Po ukazaniu się notatki w 
prasie zaczęła do redakcji płynąć nieprzerwanie istna lawinażwiru i kamieni, mniej lub bardziej odpowiadających opisowi i fo-
tografii zagadkowego znaleziska.
Spośród stosu kamyków bez trudu udało się wybrać kilka-
naście, których identyczność z pierwszym była zdumiewająca. Każdyszlif, każda krawędź powtarzały się niezmiennie we wszystkichokazach. To było nie do wiary, jeśli się weźmie pod uwagę, że 
nadsyłano je z najbardziej odległych od siebie części kraju.
Przeważnie odnajdywano je na twardym podłożu, na betonowychpłytach lotnisk, na skałach, na szosach o twardej nawierzchni.
Zewnętrzna powłoka graktytu była tak twarda, że nie dało jej się 
rozciąć ani nawet odłupać choćby drobnego odłamka. Kosmiczne ich 
pochodzenie było hipotezą prasy i dlatego przekazano je as-
trofizykom. Ci z kolei zasięgali opinii różnych specjalistów.
Poddano więc graktyty wszechstronnym badaniom, które niczego nie 
wyjaśniły. Próbowano nawet zmiażdżyć jeden z nich między okładzi-
nami z najtrwalsze stali od prasą dającą jakieś fantastyczneciśnienia. Okładziny popękały, a graktyt wyszedł bez szkody z tejoperacji...
Wreszcie cały materiał naukowy wraz z kilkunastoma 
"orzeszkami" oddano do "zgryzienia" największemu elektromózgowi wInstytucie Problemów Ogólnych. Tu zetknął się z nimi Breit, którykierował grupą cybernetyczną. Tydzień trwało programowanie, a pokilku dniach pracy maszyna zażądała dalszych danych, których Bre-
it nie był w stanie jej dostarczyć. Jednym słowem, znaleziono się 
na powrót w punkcie wyjściowym. To było zresztą do przewidzenia,
bo żadna maszyna nie jest w stanie stawiać sobie samodzielnychhipotez, szczególnie przy tak skąpej "wiedzy" o przedmiocie.
Breit przebiegał raz jeszcze myślami całą, stosunkowo 
niedługą historię graktytów. Pierwszy znaleziono niespełna półto-
ra miesiąca temu. Od tej chwili wiele ludzi przeklinało je za 
stracony czas, za "zawracanie głowy" itp., niemniej zagadkakusiła swoją tajemniczością i przeczuciem rewelacyjnego rozwiąza-
nia. 
"Tylko czy to rozwiązanie istnieje w zasięgu możliwości nau-
ki - zastanawiał się Breit, omijając kolejną dziurę w asfalcie. -
Jeśli się przyjmie za pewnik kosmiczne pochodzenie graktytów, tonieograniczona wprost różnorodność możliwości sprawia, iż nie 
wiadomo nawet w którą stronę skierować poszukiwania..."
Asfalt urwał się niespodziewanie, przechodząc od razu w 
niebrukowaną przecinkę leśną, rozjeżdżoną kołami ciężarówek. Tu 
dopiero Breit przyłapał się na "niedozwolonych" rozważaniach i 
postanowił lepiej pilnować swoich myśli, gdyż urlop z graktytamiw głowie mijałby się z celem. Włączył radio i skupił całą uwagę 
na prowadzeniu wozu. 

Po prawej stronie drogi ukazała się duża, żółta tablica in-
formująca, że wstęp do lasu jest zabroniony. Przez zarośla,
miejscami przerzedzone, widać było ogrodzenie z podwójnej siatki.
Po przejechaniu jeszcze kilkuset jardów Breit zauważył na szosie 
sylwetkę wartownika z pistoletem maszynowym przewieszonym przezramię. 
Żołnierz stał na rozstawionych szeroko nogach i jakby odniechcenia kiwał trzymaną w prawej dłoni biało-czerwoną tarczą do 
zatrzymywania samochodów.
-Nie ma przejazdu - powiedział głosem znużonym, gdy Breitzahamował o kilka jardów przed nim. Pot spływał mu po szyi spodwysokiego hełmu. W tej chwili i Breit poczuł, że otacza gogalareta ciężkiego, nieruchomego powietrza. W taki upał stanowczo 
o wiele przyjemniej jest czuć na twarzy pęd powietrza podczasjazdy. Dlatego Breit zniecierpliwił się nieco, że utrudniają mu 
podróż. 
-Nie było żadnych znaków zakazu wjazdu! - burknął tonem 
pretensji.
-Od wczoraj wyjątkowo... Trzeba wrócić o dwie mile i 
skręcić na prawo, drogą na Monteroe. 
"Dobrze, że tylko dwie!" -pomyślał Breit przekładając 
dźwignię na wsteczny bieg, aby zawrócić na wąskiej w tym miejscudrodze. 
-A cóż to się stało? - spytał. - Manewry jakieś? 
-Eee, nie... Tylko... - zaczął żołnierz, ale zreflektował 
się po chwili i służbowym już tonem dodał: - Tajemnica woj-
skowa... 
Aby zamaskować jakoś swoje przekroczenie przepisów, bo prze-
cież wdał się w konwersację z osobą postronną, albo też po prostuz ciekawości, powiedział: 
-Pan pozwoli dokumenty!
Oglądał je dość długo, odczytując półgłosem: 
-Docent William Breit, Instytut Problemów Ogólnych, Merton.
Spojrzał na Breita, potem jeszcze raz na legitymację i 
powiedział: 
-Taaak. Niech pan zaczeka chwilę. 
Zszedł z drogi w kierunku zarośli, skąd wydobył przenośną 
krótkofalówkę. Przez chwilę rozmawiał z kimś półgłosem, potemodszedł do samochodu i powiedział: 
-Major prosi, żeby pan był łaskaw skomunikować się z nim. 
Oni dziś rano telefonowali do was, to znaczy do Instytutu. Nic 
pan o tym nie wie?
-Od dziś jestem na urlopie. Ale co to za tajemnice?
-Tak dokładnie to ja nie wiem. Coś się stało przy czwartymkontenerze. Major panu dokładnie powie.
Mówiąc podrzucał na dłoni jakiś mały, zaokrąglony przedmiot.
Breit patrzył mu na rękę jak zahipnotyzowany.
-Skąd pan to ma?
-Ten kamyk? A... znalazłem chyba gdzieś... 
-Proszę mi to dać! 
-Ależ oczywiście, jeśli się panu na coś przyda. 

To był graktyt. Jeszcze jeden do kolekcji. "Prześladuje mnieto draństwo. Nawet tu..." - pomyślał Breit, chowając "kamyk" do 
kieszeni. 
Był zaciekawiony. Cóż to za historia? Czego chce wojsko odInstytutu?
-Co tu się właściwie mieści? -spytał, wskazując las i 
ogrodzenie.
-To pan nie wie? Centralny Magazyn Izotopów Promieniotwór-
czych... Niech pan pojedzie jeszcze pół mili naprzód, tam będzie 
brama wjazdowa i wartownia. Oni już wiedzą, że mają pana wpuścić. 
Major był ujmująco grzeczny, choć wyraźnie przejęty sytuac-
ją, którą ocenił jako niebezpieczną, bo nie wyjaśnioną. 
-Mamy tu - mówił - wielkie ilości materiału promieniotwór-
czego. Wszystko to załadowane jest w betonowych, izolowanych oło-
wiem pojemnikach, zbudowanych w kształcie studzien. Teren jestrozległy. Sama trzecia strefa, w której panuje promieniowanie po-
wyżej dopuszczalnego natężenia, rozciąga się na powierzchni czte-
rech mil kwadratowych. Wszelkie operacje sterowane są tam oczywi-
ście zdalnie, ze stanowiska położonego w pierwszej strefie, czylitu. W drugiej wolno przebywać tylko w ochronnej odzieży, i to 
przez ograniczony czas. I niech pan sobie wyobrazi, że tam w jed-
nym z pojemników coś się rusza! W pierwszej chwili myśleliśmy, że 
może niedźwiedź albo inny zwierz leśny wpadł do betonowej studni.
Właśnie do tej, w którą załadowaliśmy przed kilkoma dniami pokaź-
ną ilość strontu dziewięćdziesiąt... Ale takie przypuszczenie niema sensu - pojemnik był przedtem co prawda otwarty, ale przed na-
pełnieniem sprawdza się przecież wszystko dokładnie za pomocą ka-
mer telewizyjnych, cały załadunek też jest kontrolowany na moni-
torze, nic nie mogłoby ujść naszej uwagi... No, chyba że była-
by to leśna mysz, ale nie zwierzę, które potrafi unieść dwie tonybetonu... Bo właśnie wczoraj jeden z obserwatorów zauważył przy-
padkiem - przez telewizję ma się rozumieć -że pokrywa czwartegopojemnika uniosła się kilkakrotnie na wysokość kilku cali i opa-
dła na powrót, jakby ktoś, czy raczej coś, nie mogło jej wyżejpodźwignąć, usiłując się stamtąd wydostać. 
-Może to naprawdę jakieś większe zwierzę? - powiedział Bre-
it bez przekonania.
-Ależ, panie profesorze! Mowy nie ma, aby jakakolwiek żywaistota wytrzymała kilka dni w takim promieniowaniu! A pojemnikzostał zamknięty prawie tydzień temu! 
-Cóż my wiemy o promieniowaniu? - zauważył zdawkowo Breit. 
Upał zupełnie pozbawił go chęci do zastanowienia się nad naj-
ciekawszą nawet zagadką. - A może temu żołnierzowi coś się przy-
widziało? Teraz takie upały. Mogło mu się wydawać. 
-Zgoda. Jemu tak. Ale kamera filmowa nie ulega złudzeniom 
optycznym. Ruchy pokrywy powtórzyły się jeszcze dwukrotnie: wczo-
raj i dziś. Kamera pracowała przez cały czas i zarejestrowała 
dokładnie wszystko. To wyglądało jak podskakiwanie pokrywki nagarnku z gotującą się zupą. 
-Więc może jakiś gaz się tam wywiązuje?
-To niczego nie tłumaczy, pojemniki nie są hermetyczne. A 

zresztą czy pan sobie wyobraża, jakie ciśnienie musiałoby tampanować, żeby unieść taki ciężar? Nie, to na pewno nie jest taka 
prosta sprawa. Dzwoniłem do Sztabu i do waszego Instytutu.
Obiecali przysłać komisję, ale wydaje mi się, że lekceważą sobie 
tę sprawę i nie spieszy im się. W ten sposób wszystko pozostajena mojej głowie. 
-Dlaczego nie kazał pan po prostu unieść pokrywy dźwigiem.
Macie, zdaje się, możność operowania kamerami w ten sposób, byzajrzeć do wnętrza? 
-Nie chciałem niczego ruszać do przybycia komisji. Po co 
ryzykować jakieś fałszywe posunięcie? 
-Widzę -zauważył Breit z uśmiechem -że ma pan jakieś 
przypuszczenia, hipotezy. No, niech pan się przyzna? Co się panunarzuca? 
Major spuścił wzrok i powiedział szybko:
-Nie, nic nie wiem, niczego nie przypuszczam...
Siedzieli przez chwilę w milczeniu. 
-Bo gdyby założyć, że to "coś" siedziało tam przedtem -
powiedział major, jakby kontynuując rozmyślanie -to należałobyprzyjąć, że rozrosło się z maleńkiego do niebywałych rozmiarów.
Mysz - nie mysz... Degeneracja organizmu pod wpływem promieniowa-
nia jądrowego... Nie, to nonsens, radiacja nie może mieć takiegowpływu na żaden białkowy, ziemski organizm.
Breit nalał sobie szklankę wody z karafki i sięgnął do 
kieszeni po proszek od bólu głowy. Dłoń. natrafiła na małyokrągły przedmiot. Breit drgnął i pośpiesznie wydobył graktyt z 
kieszeni. Trzymając go w palcach, wpatrywał się weń z miną, któramusiała się majorowi wydać podejrzana, bo patrzył chwilę zdumionyna docenta, a potem zapytał: 
-A cóż to? 
Breit myślał tak intensywnie i bezładnie, że nie dosłyszał 
pytania. - "Czyżby... Czyżby to było możliwe? Przypuszczeniecokolwiek fantastyczne, ale dlaczego nie miałbym tego sprawdzić?" 
-Czy pojemnik ma betonowe dno? - zapytał. 
-Nie. Z betonu są tylko ściany, na głębokość dwudziestu 
czterech stóp. Do połowy wypełnia się pojemnik miałkim piaskiemdla odprowadzenia wilgoci. Tu jest zresztą dość suchy teren.
-W jakiej postaci był ten stront? 
-Prawie czysty węglan. Pakowany w małe puszki, pan rozumie,
trzeba przewozić po trochu, ze względu na aktywność... Ale nie 
rozumiem, jaki to ma związek z... 
- Zaraz, zaraz, ja też jeszcze prawie nic nie rozumiem -
głos Breita drżał z przejęcia - ale, jeśli pan pozwoli, zarazpanu przedstawię moje przypuszczenie. Pytał pan, zdaje się, co tojest. To jest graktyt, musiał pan słyszeć tę nazwę, kilka tygodnitemu głośno było o tym w prasie. Są podejrzenia, że "to" spadło z 
nieba czyli, innymi słowy, pochodzi spoza Ziemi... Najgorsza bie-
da, że nie wiadomo, co to właściwie jest. Spadło tego, sądząc poilości znalezisk, sporo. Należy bowiem przypuszczać, że znaczna 
część wbiła się w miękki grunt lub spoczywa w miejscach, gdzieludzie rzadko się pojawiają... Zaryzykuję nawet twierdzenie, że 

niektóre obszary naszego globu naszpikowane są dość gęsto grakty-
tami. Niewykluczone, że jeden z nich... 
-Pan sądzi - przerwał major -że jeden wpadł nam pojemnika?
To zupełnie możliwe, ale... Stąd wynika, że są jakieś zarodniki,
nasiona jakby... które na Ziemi rozwijają w istoty?
-Otóż to właśnie! 
-A więc rodzaj utajonej inwazji? Niebezpieczeństwo dla 
ludzkości? 
-Na takie wnioski jeszcze cokolwiek za wcześnie. Ale niech 
pan pomyśli: graktyt-zarodnik rozwija się. Skąd czerpie materię? 
Oczywiście z gleby, na którą padnie. To jest logiczne przy-
puszczenie, jeśli przyjmiemy, że "zasianie" graktytami Zieminastąpiło zgodnie z góry ustalonym planem. Dlaczego jednak ten 
graktyt, który mamy przed sobą, jak i wiele innych, o którychwiem, od dłuższego czasu leżą w szufladzie mojego biurka nie 
zmienione, nie rozwijają się w kosmicznego potwora czy też, jeśli 
pan woli istotę inteligentną? To nie jest inwazja, majorze! To 
jest, wydaje mi się, genialna i dalekowzroczna polityka jakiejś 
mądrej, kosmicznej rasy istot... Do rozwoju zarodnika potrzebnejest p r o m i e n i o w a n i e! Może nawet właśnie 
promieniowanie strontu, ale to nieistotne... Czy rozumie pan już, 
co mam na myśli? 
-No, chyba tak! A poza tym łatwo się przekonać, czy pańskie 
przypuszczenia są słuszne. Można otworzyć pokrywę... Albo włożyć 
ten 
tem. 
oto graktyt do innego pojemnika. Mam jeszcze jeden ze stron-
-Powoli, majorze! Nie wiemy jeszcze, co zrobić z tym"stworem". Nie wiemy nawet, czy istnieje on poza naszą 
wyobraźnią. 
-Ależ tam na pewno ktoś jest! To musi być organizm opartyna tkance krzemowej, skoro powstaje z gleby.
-Może, ale niekoniecznie! Może po prostu posiada zdolność 
przemiany pierwiastków chemicznych? I wie pan, co myślę? Że nie 
ma pan już tego strontu. Ściśle mówiąc o n go panu pożarł... 
Dlatego nie wolno go stamtąd wypuścić, bo nie wiadomo, czy po-
trafimy sobie z nim poradzić na wolności. 
W tej chwili do pokoju, w którym rozmawiali, wpadł bez puka-
nia wartownik. 
-Panie majorze! T o wyłazi z pojemnika!
Podbiegli do ekranu telewizyjnego.
Betonowy krąg unosił się powoli. Brunatna masa sprawiająca 
wrażenie czegoś śliskiego, wypełniła powstałą szparę, uformowała 
się w giętką, długą mackę na kształt pijawki... Pokrywa unosiła 
się coraz wyżej; coraz więcej oślizłego ciała wydostawało się na 
zewnątrz. Stali jak zahipnotyzowani, wpatrzeni w ekran. Pierwszyodzyskał głos major.
- Bateria rakiet na stanowiska. Trzymać go na celu. Reszta -
do schronu! 
Żołnierze rozbiegli się na stanowiska. Breit został sam z 
majorem.
-Pan chce użyć głowicy atomowej? - zapytał. 

-Oczywiście! Nie wiadomo, jaką to bydle ma odporność... 
-Czy pan doprawdy nie rozumie jeszcze niczego?
-Myśli pan, że nie można tak traktować rozumnej istoty? Niemamy pewności, czy to rzeczywiście istota rozumna... 
-Nie o to mi chodzi! I skąd panu przyszło do głowy... Prze-
cież to wy szykujecie głowice atomowe głównie przeciw istotomrozumnym, o wiele nam bliższym niż ta. Oczywiście, że trzeba ją 
zniszczyć, i to natychmiast, bo pojawiła się nie w porę, jejwspółżycie na jednym globie z ludźmi jest niemożliwe. Ale 
zniszczyć ją trzeba innym sposobem.
Breit mówił szybko, jakby chciał wyrzucić z siebie wszystkiesłowa naraz. 
-One, te istoty, miały się rozwinąć o wiele później, rozu-
mie pan? Sugerowałem już to panu, ale pan nie uchwycił moich 
przypuszczeń... One miały zagospodarować Ziemię, gdypromieniowanie na jej powierzchni przekroczy natężenie, przyktórym jeszcze istnieć może białko węglowe... Ci, którzy posialito nowe życie na naszej planecie, musieli się orientować, kuczemu zmierza nasza cywilizacja. Może nie tylko na naszej Ziemi 
zasiali nowe życie, mogące wegetować w warunkach silnej radi-
acji... Graktyty są jakby "nastawione" na pewne określone 
natężenia promieniowania, przy których zaczynają się rozwijać... 
Pewna ich część rozwinie się nigdy, ale te, co trafią na planetę,
którą wstrząśnie kataklizm atomowy, zaludnią ją takimi stwora-
mi... 
Ogromna, wielokształtna masa wypełzła prawie całkowicie spodbetonowej pokrywy. Wijąc się i jak ameba zmieniając kształty,
poczęła się posuwać po trawiastym gruncie. Kamera filmowa terko-
tała bez przerwy. Major powiększył obraz na ekranie. Wśród zwałów 
galaretowatego cielska nie sposób było jednak dopatrzyć się ja-
kichkolwiek szczegółów. Stwór nie posiadał żadnych wyodrębnionychorganów zewnętrznych.
-Odwołuję pogotowie baterii rakietowej! -krzyknął do 
mikrofonu major. - Przygotować działo przeciwpancerne i miotacz
ognia.
Pierwszy na Ziemi przedstawiciel rasy Graktydów pełzał połące, rozpłaszczywszy się na przestrzeni kilkuset stóp kwadra-
towych - na własną zgubę, gdyż ułatwiał w ten sposób celowanie.
-Cel: obiekt pełzający! -powiedział major głosem lekko 
drżącym. - Pociskiem Tx-osiemdziesiąt pięć... 
Przerwał, milczał przez chwilę, wreszcie zupełnie już cicho,
jakby z rezygnacją, powiedział: 
-Ognia...
W miejscu gdzie przed chwilą pełzał Graktyda, wystrzelił w 
górę kłąb burej masy zmieszanej z ziemią i kamieniami. 
-Miotacze, ognia!
Jasnożółte płomienie strzeliły wokół miejsca eksplozji, obe-
jmując wszystko spopielającym żarem. 
-Koniec -powiedział major, ocierając pot z czoła i 
rozpinając kołnierzyk munduru.
Stali obaj z oczami wbitymi w ziemię. Pierwszy odezwał się 

Breit. 
-Nie przewidzieli tego. Nie przewidzieli takiej koncen-
tracji izotopów. Ale to dla nich nie ma znaczenia. Być może 
mieści się to w błędzie planowania. A my... nieświadomie, w 
obłędnym dążeniu do samounicestwienia... 
-Miał pan rację. Trudno to nazwać inwazją - powiedział ma-
jor. -O n i nie zamierzają nikogo niszczyć. Czekają, aż 
załatwimy to między sobą... 
-Tak. Im się nie spieszy.
Spojrzeli niemal równocześnie na dopalające się szczątki. 
Breit bezwiednie ściskał w dłoni mały, brudnofioletowy kamyk.
Płomienie przygasły. Ziemia dymiła jeszcze. 
1965 r. 

