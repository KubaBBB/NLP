     Terry Pratchett
     Neil Gaiman
     
     Dobry Omen
      
      
      
      Tytuł oryginału: Good omens
      
      przełożyli
      Juliusz Wilczur Garztecki
      Jacek Gałązka
      

      Opowiadanie o pewnych zdarzeniach z ostatnich jedenastu lat historii ludzkości oparte na solidnej podstawie, co niebawem zostanie wykazane.
      Przistoynych i akuratnych profecyi Agnes Nutter zebranych, zredagowanych i opatrzonych wielce pouczającymi przypisami, tudzież naukami dla mądrych tego świata przez Neila Gaimana i Terry'ego Pratchetta.
      DRAMATIS PERSONAE
      ISTOTY NIEZIEMSKIE
Bóg	(Bóg)
Metatron	(głos Boga)
Azirafal	(anioł i antykwariusz na pół etatu)
Szatan	(anioł upadły, Wielki Adwersarz)
Belzebub	(anioł równie upadły, książę, następca tronu Piekieł) 
Hastur	(upadły anioł, książę Piekieł)
Ligur	(także upadły anioł i książę Piekieł) 
Crowley	(anioł, który może nie upadł, lecz zsunął się odrobinę za nisko)
      JEŹDŹCY APOKALIPSY
ŚMIERĆ	(Śmierć)
Wojna	(Wojna)
Głód	(Głód)
Powietrze	(Powietrze, przeważnie morowe)

      LUDZIE
Nie-Cudzołóż Pulsifer	(tropiciel wiedźm)
AgnesNutter	(prorokini)
Newton Pulsifer	(referent działu płac i szeregowy tropiciel wiedźm)
Anathema Device	(okultystka praktykująca i profesjonalna spadkobierczyni)
Shadwell 	(sierżant, tropiciel wiedźm) 
Madame Tracy	(Podmalowana Jezebel [przyjmuje rano oraz w czwartki po telefonicznym uzgodnieniu] i medium)
Siostra Mary Złotousta	(czarna zakonnica według reguły św. Berylii) 
Mr Young 	(ojciec)
Mr Tyler 	(prezes Stowarzyszenia Rezydentów) Posłaniec
      
      ONI
Adam 	(Antychryst)
Pepper	(dziewczynka)
Wensleydale 	(chłopiec)
Brian	(chłopiec)

Chór 	Tybetańczyków, Obcych, Amerykanów, Atlantów oraz innych rzadkich a dziwacznych stworów dni ostatnich

a także

Pies 		(diaboliczne psisko i postrach okolicznych kotów)
      

      NA POCZĄTKU1 ...
      
      
      Dzień był piękny. Jak wszystkie do tej pory. Upłynęło ich aż siedem, a przy tym nikt jeszcze nie wymyślił deszczu. Niestety na wschód od Edenu już zbierały się chmury zwiastujące nadejście pierwszej prawdziwej burzy z piorunami.
      Anioł - Strażnik Bramy Wschodniej rozpiął skrzydła nad głową, chroniąc włosy przed przybierającym na sile deszczem.
       Przepraszam, ale nie dosłyszałem. Czy zechciałbyś powtórzyć?  zaproponował wężowi.
       Mówiłem, że i ten ostatni też na nic. Klops. Klapa.
       Ach tak... - mruknął anioł imieniem Azirafal.
       Moim skromnym zdaniem, trochę przedobrzyliście - ciągnął wąż.  Wiesz, chodzi o ten pierwszy raz, no, pierwsza przepustka... etc. Swoją drogą zupełnie nie rozumiem, co też może być złego w tym, że ktoś chce poznać różnicę między dobrem i złem.
       Musi coś być... Na pewno coś jest... - odparł Azirafal tonem niedwuznacznie wskazującym, iż on sam nie ma bladego pojęcia, co może być złego w chęci poznania, ba, że sprawa ta wyraźnie go niepokoi. - W przeciwnym razie ty wcale nie byłbyś w to zamieszany.
       Powiedzieli mi tylko: Zrób trochę bigosu, tam... wiesz...  wyznał wąż, znany też pod nazwiskiem Crowley, które, notabene, planował zmienić w niedalekiej przyszłości. Crowley zupełnie do niego nie pasowało.
       Tak, z tym, że ty jesteś diabłem. Sam nie wiem, czy ty w ogóle potrafisz zrobić coś dobrego. Masz a priori podłą naturę. I to nie jest żadna osobista insynuacja.
       Muszę jednak przyznać, że czasem przesadzacie z pantomimą w jasełkach - odparł Crowley. - Po co wskazywać paluchem na Drzewo z tabliczką Nie dotykać eksponatów". To trochę niedelikatne, prawda? A nie prościej przeflancować DRZEWO na jakąś, bo ja wiem, niedostępną wyspę albo tam, gdzie nawet diabeł nie mówi dobranoc", bo za daleko? Czasem zastanawiam się, o co JEMU naprawdę chodzi.
       Daruj sobie spekulacje. Nie wysilaj się na poznanie niepoznawalnego, bo to może być niezdrowe. Ja na ten przykład powtarzam sobie, że jest DOBRO i jest ZŁO. Jeśli czynisz zło, gdy nakazano ci czynić dobro, zasługujesz na karę, hę?
      Zapadło kłopotliwe milczenie. Rozmówcy patrzyli w zamyśleniu, jak pierwsze większe krople deszczu nabijają pierwsze guzy pierwszym kwiatom. Ciszę przerwał Crowley.
       Nie miałeś przy sobie ognistego miecza?
       No... jakby to powiedzieć...  zaczął anioł z miną przyłapanego na gorącym uczynku.
       Nie miałeś, zgadza się? - powtórzył z naciskiem Crowley. -A taki był ognisty i obrotny...
       No więc...
       I robił niezłe wrażenie.
       Tak, ale widzisz...
       Zgubiłeś go, prawda?
       Skądże znowu! Niezupełnie zgubiłem, raczej...
       Raczej co?
      Azirafal zrobił żałosną minę.
       Skoro już ci na rym zależy - z trudem ukrywał rozdrażnienie
       to wiedz, że go dałem w prezencie.
      Crowley wytrzeszczył oczy ze zdumienia.
       No widzisz, musiałem... wiesz...  ciągnął anioł, nie bardzo wiedząc, co robić z rękami.  Biedacy, byli tacy zziębnięci, ona już w ciąży, wokół tyle dzikiego zwierza i nawałnica tuż-tuż, więc sobie pomyślałem: a niby co w tym złego? Więc mówię im, że kiedyś, jak zechcą wrócić, to na pewno zrobi się taki huczek, że wszystko zadrży w posadach, ale miecz może wam się przydać. No weźcie go, nie, nie, nie dziękujcie. Zróbcie nam wszystkim przysługę i postarajcie się nie zwalić sobie nieba na głowę.  Spojrzał zmartwiony na Crowleya. - To było chyba najlepsze, co mogłem zrobić, prawda?
       Właściwie to nie wiem, czy w ogóle potrafisz zrobić coś złego
       powtórzył Crowley, parodiując niedawno usłyszane zdanie Azirafala, ale ten nie dostrzegł ironii.
       Mam nadzieję, że tak jest naprawdę, a to mi nie dawało spokoju przez całe popołudnie.
      Przez chwilę patrzyli, jak pada.
       To może zabrzmi śmiesznie - powiedział Crowley - ale sam zastanawiałem się, i to nie raz, czy sprawy z jabłkiem nie należało rozegrać inaczej. Widzisz, jak diabeł zrobi coś właściwego, coś słusznego i stosownego, to zwykle ma z tego powodu masę kłopotów. -Dał lekkiego kuksańca aniołowi i kontynuował: - Będzie śmiesznie, jak się okaże, że obydwaj pograliśmy nie tak jak trzeba, co? A jeszcze śmieszniej, jak się okaże, że to ja popełniłem uczynek dobry, a ty zły, hę?
       Nie bardzo - odparł Azirafal. Crowley patrzył na deszcz.
       Dość fantazjowania - powiedział, trzeźwiejąc z urokliwego snu. - To na pewno nie wchodzi w rachubę.
      Ciemnoszara zasłona chmur spowiła Eden. Donośny odgłos grzmotu przetoczył się nad wzgórzami. Pierwsze zwierzęta, którym dopiero co nadano imiona, strwożone szukały schronienia przed nawałnicą.
      Gdzieś w gąszczu ociekających wodą drzew coś lśniło i migotało.
      Nadciągała ciemna, burzliwa noc.
      
ROZDZIAŁ I
      Współczesne teorie powstania wszechświata głoszą, że jeśli w ogóle został stworzony, a nie stał się pewnego dnia sam z siebie, to wszechświat zaistniał około 10  20 bilionów lat temu; pomijamy tu teorie głoszące, że w ogóle nie musiał zaistnieć, gdyż istniał zawsze. Staruszka Ziemia, według tej samej teorii, liczy sobie mniej więcej 4,5 biliona lat.
      Daty te są oczywiście niedokładne.
      We wczesnym średniowieczu żydowscy akademicy ustalili, że stworzenie, czy też początek, miał miejsce w roku 3760 p.n.e. Luminarze ortodoksyjnego kościoła greckokatolickiego przesunęli datę początku do roku 5508 p.n.e.
      Obliczenia rzeczonych teologów są niemniej niedokładne. Arcybiskup James Usher (1580-1656) w 1654 roku wydał drukiem Annales Veteris et Novi Testamenti (Roczniki Starego i Nowego Testamentu), gdzie sugerował, iż Niebo i Ziemia zostały stworzone w roku 4004 p.n.e. Jeden z jego wiernych i pilnych uczniów kontynuował wyliczenia mistrza tak długo, aż triumfalnie obwieścił, że Ziemia została stworzona w niedzielę, 21 października 4004 r. p.n.e., punktualnie o dziewiątej rano, jako że Stwórca lubił pracować rankiem, czując się wtedy rześki i wypoczęty.
      Obliczenia te również okazały się niedokładne. Uczeń pomylił się bowiem o cały kwadrans.
      Co do skamieniałych szkieletów, należy stwierdzić, że jak dotąd żaden paleontolog nie zrozumiał dowcipu o tym, jak wyginęły dinozaury.
      Powyższe rozważania dowodzą, co następuje:
      a) Niezbadane są wyroki boskie ani ścieżki, którymi się porusza, choćby w kółko, dla zmylenia. Bóg nie rozgrywa ze wszechświatem trywialnej partyjki domina. On rozgrywa partię gry, którą sam wymyślił, a której słowo nie opisze i umysł nie pojmie. Z punktu widzenia pozostałych graczy2 przypomina ona wyjątkowo pokrętny wariant pokera tybetańskiego rozgrywany w ciemnościach, że oko wykol, za pomocą kart o nieznanych koszulkach i walorach, bez górnej granicy przebicia i z krupierem, który za żadne skarby nie wyjaśni reguł gry, za to uśmiecha się przez cały czas.
      b) Ziemia jest spod znaku Wagi.
      Horoskop dla Wagi zamieszczony w rubryce Gwiazdy i Ty" lokalnej gazety Advertiser" w Tadfield z dnia, w którym ta historia się zaczyna, brzmi:
      WAGA 24 września - 23 października
      Silne uczucie zmęczenia i zniechęcenia spowodowane ciągłym dreptaniem w kolko. Paląca potrzeba umiejętnego podejścia do (bardzo) zaognionych problemów domu i rodziny. Unikaj zbędnego ryzyka. Przyjaciel odegra ważną rolę w twoim życiu. Odłóż wszystkie ważniejsze decyzje do czasu, gdy rozwieją się chmury. Dzisiaj twój żołądek stoi w obliczu biegunki, unikaj sałatek i surówek. Pomoc nadejdzie niespodziewanie z innej dzielnicy.
      Dopiero powyższa kalkulacja jest dokładna. Absolutnie! W każdym punkcie. No, może z wyjątkiem sałatek.
      Noc wcale nie była ciemna i burzliwa.
      Chociaż właśnie taka powinna być. Ale jest, jaka jest. Zwykle na jednego szalonego naukowca, którego Opus Magnum w rękopisie przesiąka światłością gromu uderzającego w noc zakończenia szatańskiej pracy, przypada około dwunastu tych, którzy siedzą bezczynnie pod rozgwieżdżonym niebem, a Igor3 nalicza im overtimy.
      Przeciętna spokojna noc jak ta (z okresowymi zamgleniami, przelotnym deszczem i ochłodzeniem do 5°C) daje czasem jakże złudne poczucie większego bezpieczeństwa. Jeśli na dworze jest spokojnie, to w żaden sposób nie należy poddawać się zwodniczej nadziei, że sił ciemności nie ma w pobliżu, bo wyjechały gdzieś do ciepłych krajów. Owszem, tam też są. Wcale nie musiały wyjeżdżać. Ani tam, ani gdzie indziej. Po prostu są wszędzie.
      Zawsze. I w tym cała rzecz.
      Dwie postacie przemykały chyłkiem między zrujnowanymi grobami. Dwa cienie. Jeden zgarbiony i przysadzisty, drugi chudy i budzący grozę. Mistrzowie olimpijscy w skradaniu się i chodzeniu chyłkiem. Gdyby Bruce Springsteen kiedykolwiek nagrał płytę Urodzony, by chodzić chyłkiem", ci dwaj znaleźliby się na okładce. Skradali się tak już od godziny, trzymając odległość i bezbłędnie trafiając na swoje ślady mimo gęstniejącej mgły. I mogliby się skradać dalej, przez całą noc, kiedy to drzemiące w nich złe moce zostaną uwolnione, siejąc grozę ostatniego wielkiego skradania przed świtem.
      Po kolejnych dwudziestu minutach myszkowania i skradania jeden z nich odezwał się:
       Świetny kawał, nie ma co. Powinien tu na nas czekać od paru godzin.
      Miał na imię HASTUR. Był księciem Piekieł.
      
      * * *
      
      Wiele zjawisk zachodzących we współczesnym świecie  wojny, epidemie, kontrole z urzędu skarbowego itp.  zaistniało za sprawą niewidzialnej ręki Szatana sterującej człowiekiem. Jednak najwybitniejszym osiągnięciem w tej dziedzinie, zdaniem większości studentów demonologii stosowanej, jest obwodnica M25 wokół Londynu, która na wystawie diabelskich wynalazków zdobyłaby bezapelacyjnie grand prix.
      Wszyscy demonolodzy mylą się. Przeklęta droga wcale nie jest symbolem zła wszelakiego li tylko dlatego, że codziennie pochłania legiony ofiar wypadków i powoduje istne eksplozje gniewu połączonego z frustracją.
      W gruncie rzeczy niewielu chodzących po ziemi wie, że kształt obwodnicy M25 przypomina plątaninę linii żywcem wziętych z ideogramu pisma Czarnych Księży w starożytnym Królestwie MU. I znaczy, ni mniej, ni więcej, tylko: Bądź pozdro-wion, o Bestio, Pożeraczu świata. Nawet rzesze zmotoryzowanych, którzy przemykają tędy, zostawiając za sobą jedynie swąd spalin, nie decydują o złej mocy drogi, chociaż, trzeba uczciwie przyznać, nacznie wzbogacają smog rozchodzący się po obydwu stronach i zatruwają tym samym metafizyczny klimat w promieniu wielu mil.
      Autostrada M25 była jednym z ważniejszych dokonań Crow-leya. Realizacja tego przedsięwzięcia trwała wiele lat i wymagała wielu poświęceń włącznie z trzema implantacjami wirusów komputerowych, dwoma karkołomnymi włamaniami do bloku programów i jedną aferą łapówkarską. Gdy jednak zdawało się, że wszystko zawiodło, pewnej deszczowej nocy trzeba było przesunąć paliki o kilka pozornie nieistotnych, ale w gruncie rzeczy bardzo ważnych centymetrów na rozmiękłym polu, gdzie każdemu krokowi towarzyszyło obrzydliwe mlaśnięcie gliniastej ziemi. Oglądając pierwszy oddany do użytku trzydziestopięciomilowy odcinek obwodnicy, Crowley doznał rzadkiego, ale miłego uczucia satysfakcji z solidnie wykonanego kawałka wyjątkowo wrednej roboty.
      Wyczynem tym zyskał dobre imię i jeszcze lepszą reputację profesjonalisty.
      Crowley jechał teraz szosą na południe od Slougk ze zwykłą dla niego prędkością stu dziesięciu mil na godzinę. Nawet najbystrzejszy wzrok demonologa nie dopatrzyłby się w jego wyglądzie czy manierach żadnych oznak diabelskości, nie mówiąc o rogach czy ogonie. Słuchał co prawda kasety Best of Queen", ale nie należy z tego wyciągać żadnych pochopnych wniosków, gdyż dowolna kaseta z nagraniem dowolnie wybranej muzyki po dwu tygodniach intensywnego odtwarzania w jego samochodzie ulegała nieuchronnej metamorfozie w składankę Best of Queen". Ponadto obecnie Crowley wcale nie zaprzątał sobie głowy sprawami par excellence demonicznymi. Prawdę powiedziawszy, leniwie rozważał, kim byli MOEY i CHANDON.
      Miał ciemne włosy i wydatne kości policzkowe. Nosił buty z wężowej skóry - przynajmniej tak wyglądały - potrafił wyczyniać niesamowite sztuczki językiem. Czasem, kiedy się zapomniał albo przesadził, wydawał atawistyczny syk.
      Nie puszczał także szatańskich oczek.
      Podróżował obecnie czarnym bentleyem, rocznik 1926, który tylko raz zmienił właściciela. Pierwszym był również Crowley i bardzo dbał o swój wehikuł.
      Powodem spóźnienia była wyjątkowa sympatia, jaką Crowley darzył dwudziesty wiek. Czuł się w nim o wiele lepiej niż w wieku siedemnastym i o całe niebo lepiej niż w czternastym. Cenił upływ czasu za to, że pozwalał mu nieustannie oddalać się od niesławnego czternastego stulecia - stu lat cholernej nudy na, przepraszam za wyrażenie, bożym świecie. Za to w dwudziestym stuleciu nie miał czasu na nudę. Zwłaszcza gdy wziąć pod uwagę, że od pięćdziesięciu sekund we wstecznym lusterku połyskiwały rytmicznie dwa niebieskie światełka, co niedwuznacznie sugerowało, że dwóch śledzących go dżentelmenów bardzo pragnie uatrakcyjnić i tak bogate życie Crowleya.
      Spojrzał na zegarek. Był to chronometr przeznaczony do prac podwodnych na dużych głębokościach. Pokazywał dokładny czas w dwudziestu jeden najważniejszych stolicach, gdy jego właściciel brnął w niezbadane głębie4.
      Z piskiem opon skręcił w boczną dróżkę pokrytą świeżo spadłymi liśćmi. Niebieskie światełka nie zrezygnowały.
      Westchnął, zdjął jedną rękę z kierownicy i w dość akrobatycznym półobrocie wykonał serię skomplikowanych gestów za plecami.
      Światełka przygasły i zniknęły w oddali. Wóz policyjny stanął, ku zdziwieniu jego dwóch pasażerów. Ale naprawdę obydwaj otworzą oczy ze zdumienia, dopiero gdy podniosą maskę i zobaczą, w co zamienił się silnik.
      
      * * *
      
      Na cmentarzu Hastur, diabeł chudy, przekazał prowadzenie Ligurowi, diabłu krępemu i bieglejszemu w sztuce skradania się.
       Widzę światła - powiedział. - Nareszcie jest, sukinkot.
       Czym on jedzie? Co to jest? - zapytał Ligur.
       Samochód. Pojazd bezkonny - wyjaśnił Hastur. - Zdaje się, że nie używali tego, kiedy byłeś tu ostatni raz. Przynajmniej nie, jak mówią, powszechnie.
       Wtedy z przodu siedział facet z czerwoną chorągiewką.
       Wygląda na to, że poszli ostro do przodu - skomentował Hastur.
       Jaki jest ten Crowley? Hastur splunął.
       Za długo tu siedzi. Od samego początku. Po mojemu to się całkiem znaturalizował. Jeździ samochodem z telefonem.
      Ligur wpadł w zadumę. Jak większość demonów miał bardzo mgliste pojęcie o nowoczesnej technice i już otwierał usta, żeby powiedzieć coś w rodzaju: zakład, że to zużywa strasznie dużo drutu, gdy spostrzegł, że czarny bentley zatrzymał się przed bramą.
       I nosi ciemne okulary - prychnął szyderczo Hastur. - Nawet kiedy wcale nie ma potrzeby. - Nieco głośniej dodał: - Niech będzie pochwalony Szatan.
       Niech będzie pochwalony Szatan - powtórzył jak echo Ligur.
       Cześć. - Crowley machnął ręką na powitanie. - Przepraszam za spóźnienie, ale sami rozumiecie, że o tej porze są straszne korki na A40 przy Denham. Chciałem pojechać skrótem przez Chorley Wood i wtedy...
       Ale teraz jesteśmy już w komplecie  powiedział Hastur tonem dającym sporo do myślenia. - Czas podsumować Dokonania Dnia Dzisiejszego.
       No tak. Dokonania - potwierdził Crowley z miną, jakby trafił na mszę po ładnych paru latach przerwy i nieco odwykł od mi-nistrantury.
      Hastur odchrząknął.
       Kusiłem księdza - powiedział - kiedy szedł ulicą i ujrzał piękne dziewczęta w letnich sukienkach. Sprawiłem, że w jego umyśle zagościło ZWĄTPIENIE. Zostałby świętym, gdyby nie to, że za dziesięć lat będzie nasz.
       Nieźle - mruknął zachęcająco Crowley.
       Przekupiłem jednego polityka - oznajmił Ligur. - Dzięki moim podszeptom doszedł do wniosku, że mała łapóweczka raz na jakiś czas nie zaszkodzi. Za rok będzie nasz.
      Skończył i obaj spojrzeli na Crowleya. Odpowiedział im szerokim uśmiechem.
       To wam się na pewno spodoba - powiedział i poszerzył uśmiech jak stary, wytrawny konspirator.  Zablokowałem wszystkie przenośne telefony w City i West Endzie na czterdzieści pięć minut w porze lunchu.
      Zapadła cisza. Z oddali dobiegał szum samochodów na autostradzie.
       Tak? - Hastur nie krył zdziwienia - i co dalej?
       Słuchajcie, to wcale nie było takie proste - bronił się Crowley.
       I to wszystko?
       Ale, słuchajcie, koledzy...
       Może zechcesz wyjaśnić dokładniej, w jaki sposób to zagwarantuje ciągłość dostaw dla naszego Pana? - zapytał Hastur.
      Crowley zebrał się w sobie.
      Jak im to wytłumaczyć? Że co najmniej dwadzieścia tysięcy ludzi dostało piany. Że tysiąc gardeł zabulgotało z wściekłości, że potem ocean szału wylał się na sekretarki, policję drogową i każdego, kto akurat się nawinął i nieopatrznie pozostał w zasięgu głosu - czytaj: ryku rozszalałego szefa. Że wszyscy mścili się na wszystkich, wymyślając coraz to nowe i bardziej wyrafinowane podłości, byle tylko kogoś zgnębić? Trwało to tylko jeden dzień, do północy, a usunięcie skutków zajmie ładnych parę lat. I wcale nie trzeba było ich do tego namawiać. Dziesiątki tysięcy ludzi skutecznie sobie nawrzucało, a tak zwany diabeł wcale się przy tym nie napracował.
      Niestety, średniowieczne mózgi Hastura i Ligura nie zrozumieją tego nigdy. Uparcie polują całymi latami na jedną duszę. Nie ulega wątpliwości, że są profesjonalistami w swojej dziedzinie, ale dzisiaj potrzeba innego myślenia. Detaliści odchodzą, czas na hurtowników. Myślenie z rozmachem, na wielką skalę. Mając do dyspozycji prawie pięć milionów ludzi, nie wolno angażować swoich sił do selekcji jednostek, trzeba umiejętnie rozłożyć te siły w czasie i przestrzeni. Cóż, kiedy ci dwaj nawet nie chcą o tym słyszeć. Nigdy w życiu nie pokusiliby się o stworzenie na przykład telewizji z programem w języku celtyckim5. Albo podatku od wartości dodanej VAT. Albo Manchesteru.
      Manchester. To była prawdziwa przyjemność.
       Następca Wielkiej Mocy był raczej zadowolony  odparł nareszcie Crowley.  Czasy się zmieniają. No więc, o co chodzi tym razem? Hastur schylił się, szukając czegoś za grobowcem.
       O to - powiedział.
      Crowley wpatrywał się w koszyk.
       O, nie!
       Ależ tak - odparł Hastur i wykrzywił twarz w półuśmiechu.
      Już?
       I... e... to ja mam...?
       Ty i nikt inny.  Hastur nie ukrywał złośliwego rozbawienia.
       Ale dlaczego znowu ja?  zapytał zrozpaczony Crowley. - Przecież znasz mnie, Hastur. Wiesz, że to nie jest mój numer...
       Ależ jest, zapewniam cię - ciągnął Hastur. - To twój numer. Twoja życiowa rola. Bierz ją. Czasy się zmieniają.
       No pewnie - wtrącił kąśliwie Ligur.  Na początku trzeba przede wszystkim powiedzieć, że koniec już się zbliża.
       Ale dlaczego właśnie ja?
       Widocznie masz wejścia - powiedział złowrogo Hastur. - Ligur na przykład z chęcią oddałby prawą rękę, żeby tylko dostąpić takiego wyróżnienia!
       Właśnie! - przytaknął skwapliwie Ligur. No, może niekoniecznie swoją. Tyle prawych rąk dokoła. Jest z czego wybierać, nie tracąc dobrej prawej ręki.
      Hastur wyciągnął z pomiętego prochowca kołonotatnik.
       Podpisz. Tutaj - powiedział, robiąc aż trzy brzemienne" pauzy.
      Crowley leniwym ruchem wyjął z kieszeni czarne pióro, które zalśniło jak szlachetny kamień w pięknej oprawie.
       Niezłe cacko - pochwalił Ligur.
       Pisze nawet pod wodą - mruknął Crowley.
       Ciekawe, co jeszcze wymyślą - zastanawiał się głośno Ligur.
       To bez znaczenia, ale lepiej niech wymyślą to zaraz - odpowiedział Hastur. - O, nie. Nie A. J. Crowley. Prawdziwym nazwiskiem.
      Crowley skinął głową posępnie i narysował na arkuszu serię poplątanych zawijasów. Przez chwilę napis jarzył się czerwonawym światłem, po czym zgasł. - Co mam z tym zrobić? - zapytał.
       Dostaniesz instrukcje.  Hastur spojrzał gniewnie.  Nie denerwuj się, Crowley. Nadchodzi chwila, do której przygotowywaliśmy się przez te wszystkie lata. Od samego początku.
       Tak... Pewnie - powiedział Crowley. W niczym nie przypominał gibkiego osobnika, który parę minut temu wyśliznął się jak wąż z wnętrza czarnego bentleya. Miał minę zaszczutego zwierzaka.  Czeka nas ostateczne zwycięstwo.
       Tak... Ostateczne... - powtórzył Crowley.
       A ty będziesz narzędziem, które pozwoli, by spełniło się przeznaczenie.
       Narzędziem... No pewnie - mruknął Crowley i podniósł koszyk, tak jakby ten miał eksplodować lada chwila, co, nawiasem mówiąc, i tak wkrótce miało nastąpić. - No, dobra - powiedział. -To ja, ee... znikam. Mogę? Żeby załatwić się z tym jak najprędzej. Nie, nie, wcale nie chodzi o to, że coś mi się nie podoba  dodał pospiesznie, zdając sobie doskonale sprawę, jak bardzo mogłoby zaważyć na jego dalszych losach niezbyt pochlebne sprawozdanie Hastura. - Wiecie przecież, że u mnie zawsze wszystko na błysk!
      Starsze diabły milczały.
       To ja się zmywam! - bełkotał Crowley. - Czołem chłopaki, do miłego... ee... Bomba. Świetnie. Buźka. Ciao.
      Gdy czarny bentley zniknął w ciemności, Ligur zapytał:
       A to co znaczy?
       To po włosku - odparł Hastur. - Zdaje mi się, że coś do jedzenia, chyba ciacho".
       Śmiesznie się żegnają ci Włosi. Ufasz mu? - zapytał Ligur, odprowadzając wzrokiem znikające w oddali tylne światła bentleya.
      Nie.
       I słusznie - powiedział Ligur. Nasunęła mu się pewna refleksja: gdyby diabły zaczęły sobie ufać, ten stary świat byłby naprawdę zabawny.
      
      * * *
      
      Na zachód od Amersham czarny bentley mknął przez noc, robiąc właściwy użytek z tego, co miał pod maską. Crowley wziął pierwsze z brzegu pudełko i manipulując jedną ręką, wyjął kasetę. Drugą ręką starał się utrzymać samochód na szosie. W poświacie reflektorów przeczytał, że taśma zawiera nagranie Czterech pór roku" Vivaldiego. Bardzo potrzebował teraz kojącej muzyki.
      Włożył kasetę do odtwarzacza.
       O, cholera! Niech to najjaśniejsza cholera! Dlaczego akurat teraz! I dlaczego znowu ja? -wymamrotał pod nosem, gdy z głośników spłynęły doskonale znane pierwsze takty Bohemian Rapsody".
      Ni stąd, ni zowąd, Freddie Mercury przemówił bezpośrednio do niego.
       BOŚ NA TO ZAPRACOWAŁ, CROWLEY.
      Crowley nie mógł powstrzymać cichego błogosławieństwa". To właśnie on podsunął Dołowi pomysł skorzystania ze zdobyczy współczesnej elektroniki w utrzymywaniu łączności, ale jak to bywa, przełożeni zrozumieli go na opak, wprowadzili poprawki i oszczędności, których skutki odczuwał na własnej skórze. Początkowo miał nadzieję, że podłączą go do sieci telefonów komórkowych Cell-net". Niestety, centrala wchodziła na linię, kiedy tylko włączał magnetofon, nie licząc się z tym, że wystawia na poważną próbę jego cierpliwość melomana. Przełknął głośno.
       Bardzo dziękuję, panie.
       WIERZYMYW CIEBIE, CROWLEY
       Dziękuję, panie.
       TO BARDZO WAŻNE, CROWLEY.
       Wiem i rozumiem, panie.
       ZADANIE PIERWSZOPLANOWE I PRIORYTETOWE, CROWLEY
       Zrobię, co w mojej mocy, panie.
       NATURALNIE, ŻE ZROBISZ, CROWLEY. A JEŚLI COŚ SIĘ NIE UDA, WSZYSCY WYKONAWCY DOSTANĄ CIĘGI. NAWET TY, CROWLEY. ZWŁASZCZA TY.
       Zrozumiałem, panie.
       OTO INSTRUKCJE, CROWLEY.
      Nagle poczuł, że wie wszystko. Szczerze nienawidził tej metody. Przecież równie łatwo mogli mu po prostu powiedzieć, a nie sączyć chłodnym strumykiem zestaw instrukcji wprost do jego pamięci. Miał dotrzeć do pewnego szpitala.
       Będę tam za pięć minut, panie.
       DOBRZE. I see a little silhouetto of a man scaramouche scaramouche will you do the fandango.
      Pewnie zacisnął ręce na kierownicy. Od kilku stuleci wszystko szło jak z płatka i nic nie wymknęło mu się z rąk. Ale, jak to zwykle bywa, zdaje ci się, że osiągnąłeś wszystko, zdobyłeś ostatni nie zdobyty szczyt, aż tu nagle spuszczają ci na głowę sam Armageddon. Największa wojna. Ostatnie starcie. Niebo kontra piekło, trzy rundy, ostatni UPADEK, zwycięzca bierze wszystko. Tak miało być. I nie ma świata, nie ma nic. To właśnie jest koniec świata. Wieczne Niebo albo Wieczne Piekło, zależy, kto wygra. Nie bardzo wiedział, co gorsze.
      W zasadzie Piekło - to wynika z definicji. Ale od razu przypomniał sobie, jak to kiedyś było w Niebie i dostrzegł kilka zastanawiających podobieństw. Na przykład ani tu, ani tam nie można było dostać porządnego drinka. Poza tym nuda w Niebie była równie potworna jak nadmiar rozrywek w Piekle.
      Odejście na własną prośbę też nie wchodziło w rachubę. Nie można jednocześnie być diabłem i mieć wolną wolę.
      Bismillah no, I will not let you go (let him go).
      Na szczęście, ostatecznego rozstrzygnięcia nie przewidziano na ten rok. Zostanie sporo czasu, by załatwić parę spraw, ot choćby rozładunek zapasów długoterminowych.
      Przez chwilę zastanawiał się, co też mogłoby się stać, gdyby zatrzymał się tu, na pustej, wilgotnej szosie, w mroku nocy, wyjął koszyk, zakręcił nim potężnego młynka nad głową i...
      Na pewno coś strasznego.
      Kiedyś był aniołem, wcale nie miał zamiaru UPADAĆ. Po prostu przyłączył się do niewłaściwej partii.
      Czarny bentley nadal przecinał mrok, chociaż strzałka paliwo-mierza stała na zerze. Stała tak od sześćdziesięciu lat. Być diabłem to wcale nie takie złe. Na przykład nie musisz ciągle kupować benzyny. Ostatni i jedyny raz Crowley pojechał zatankować w 1967. Chciał się przekonać, co czuł James Bond, gdy snajper przedziurawił przednią szybę dokładnie na wysokości głowy kierowcy, kiedy ten schylił się, by sięgnąć po ukrytego pod siedzeniem Waltera PPK. Wówczas bardzo lubił ten serial.
      Zawartość koszyka na tylnym siedzeniu zaczęła płakać. Przypominało to wycie syreny ogłaszającej alarm przeciwlotniczy. Czasem tak drą się noworodki. Dźwięk był wysoki i stary jak świat.
      
      * * *
      
      Mr Young ocenił, że szpitalowi niczego nie brakowało, a byłby naprawdę cichym, kojącym zakątkiem, gdyby nie zakonnice.
      Nawet je lubił, ale wcale nie dlatego, żeby był jakimś protestanckim neofitą-malkontentem. Co do unikania kościoła, to jedynym, do którego nie chodził z przekonania, ale też bez zbędnych emocji, był kościół św. Cecylii i Aniołów Pańskich (wcale nie anglikański) . W życiu nawet nie myślał o unikaniu innego kościoła, gdyż wszystkie pachniały tak samo - atmosfera w każdym z nich była zanadto przesiąknięta kombinacją zapachów pasty do podłóg dla snobów i płynu na denaturacie do mycia szyb. Gdzieś w zakamarkach obitego skórą fotela kontemplacyjnego dla swojej duszy Mr Young wyraźnie czuł, że Pan Bóg jest z tego powodu wyraźnie zakłopotany.
      Lubił patrzeć na krzątaninę zakonnic, tak jak lubił oglądać defilady Armii Zbawienia. Doznawał uczucia, że właśnie tak ma być i że ktoś starannie dogląda, by świat się nie wykoleił nie w porę.
      Po raz pierwszy miał do czynienia z Siostrami Trajkotkami od Świętej Berylii6. Deirdre natknęła się na nie podczas akcji, chyba społecznej, której celem było doprowadzenie do zawieszenia broni między gangiem brzydkich Latynosów a gangiem wstrętnych Latynosów. Dla dobra sprawy należy wtrącić tutaj, że miejscowi księża poświęcali znacznie więcej czasu i energii szczuciu jednych przeciwko drugim niż sumiennemu wypełnianiu posług im przypisanych, jak na przykład ustaleniu przemyślanego grafiku kolejności ścierania kurzu w zakrystii.
      Rzecz w tym, że zakonnice powinny jeśli nie milczeć, to przynajmniej być cicho. Miały do tego odpowiednie kształty i stroje, których pewne części - Mr Young wiedział to na pewno  znakomicie nadawałyby się na magazyn części zamiennych ekipy konserwującej komory akustyczne albo podręcznego zestawu rekwizytów do spektaklu pod tytułem Marzenia szalonego elektroakustyka". Ale przede wszystkim nie powinny nadawać dwadzieścia cztery godziny na dobę.
      Nabił fajkę tytoniem - to znaczy czymś, co nazywa się tytoń", ale daleko mu do dawniejszego tytoniu, panie  i pogrążył się w zadumie. Ciekawe, co by się stało, gdyby zapytał zakonnice o pomieszczenie z trójkącikiem" na drzwiach, pewnie papież udzieliłby mu nagany na piśmie. Niezgrabnie zmienił pozycję i spojrzał na zegarek.
      I jeszcze jedno: zakonnice kategorycznie odrzuciły propozycję, by asystował przy porodzie. Rzecz jasna, był to pomysł Deirdre. Świetny, nie ma co. Znowu gdzieś coś czytała, ale nie doczytała do końca. Mieli już jedno dziecko, a teraz zaczęła wygadywać coś, że niby ten poród będzie najpiękniejszym i najradośniejszym wspólnym doznaniem dwojga istot ludzkich. Oto do czego dochodzi, jak pozwolisz żonie prenumerować pisma dla kobiet. Mr Young nie uwierzył w ani jedno słowo, które wydrukowano w kolumnach Moda", Opinie" i Opcje".
      Nie miał nic przeciwko radosnym wspólnym doznaniom. Radosne wspólne doznania bardzo mu odpowiadały. Świat, zdaje się, potrzebował coraz więcej radosnych wspólnych doznań. W krytycznej chwili wygłosił porywającą orację, która chyba przekonała Deirdre, że akurat tego radosnego wspólnego doznania powinna doświadczyć bez towarzystwa męża.
      Zakonnice poparły go całkowicie. Ich zdaniem nie było absolutnie żadnej potrzeby angażowania przyszłego ojca w charakterze dodatkowej akuszerki. Sposób, w jaki to wyraziły, niedwuznacznie sugerował, że ojcowie w ogóle nie powinni się angażować w te ani inne sprawy.
      Ubił kciukiem namiastkę tytoniu w cybuchu i tupnął groźnie na wiszącą w poczekalni tabliczkę informującą go, że dla swej własnej wygody nie powinien palić. Wobec tego i dla własnej wygody wstał i ruszył na ganek. Gdybyż jeszcze okazało się, że w pobliżu wyrosły krzaki albo miękki trawnik, gdzie mógłby wygodnie poleniuchować.
      Idąc pustym korytarzem, dotarł do drzwi prowadzących na podwórze. Rzęsisty deszcz dudnił miarowo o dostojne kosze na śmieci.
      Wzdrygnął się i osłonił cybuch, by przypalić fajkę.
      Na każdą żonę przychodzi ta chwila. Po dwudziestu pięciu nienagannie przeżytych latach nagle coś im strzela do głowy, zakładają różowe skarpetki, wbijają się w dżinsy i zaczynają wypominać człowiekowi, że nigdy w życiu nic nie zrobił dla domu. Pewnie to przez te hormony.
      Wielki czarny samochód z piskiem opon zatrzymał się przy koszach. Młody mężczyzna w ciemnych okularach zgrabnie wyśliznął się z wnętrza wprost w strugi deszczu, trzymając w ręku przedmiot podobny do przenośnego wózka dla niemowląt i kocim krokiem skierował się do wejścia.
      Mr Young wyjął fajkę z ust.
       Nie zapomniał pan o światłach? - powiedział uprzejmie.
      Mężczyzna spojrzał na niego pustym wzrokiem człowieka, dla którego nie zgaszone światła są ostatnim powodem zmartwienia i niedbale machnął ręką w stronę bentleya. Światła zgasły.
       Zmyślne - powiedział Mr Young. - Na pewno podczerwień.
      Był nieco zaskoczony, że tamten wcale nie zmókł, a także tym, że nosidełko nie było puste.
       Zaczęło się? - zapytał mężczyzna.
      Nie bez dumy Mr Young stwierdził, że już na pierwszy rzut oka rozpoznano w nim przyszłego ojca.
       Tak. Kazali mi wyjść - dodał z wdzięcznością w głosie.
      Już? A ile mamy do końca?
      My - pomyślał Mr Young. Pewnie znowu jakiś doktorek-propa-gator koncepcji wspólnych porodów.
       Chyba już niedługo. Idzie dobrze - odpowiedział Mr Young.
       W którym pokoju? - pośpiesznie zapytał tamten.
       Numer 3 - odparł i pogładził ręką kieszeń, w której w pogniecionym pudełku, zgodnie z tradycją, spoczywały cygara.
       A może doznamy wspólnie radosnego uczucia zaciągnięcia się cygarem urodzinowym?
      Mężczyzna zniknął.
      Mr Young wsunął pudełko z powrotem do kieszeni. Ach, ci lekarze. Stale zapędzeni. Każdą chwilę daną od Najwyższego wypełniają pracą.
      
      * * *
      
      Jest taka stara sztuczka z trzema kubkami i ziarenkiem piachu. Ziarenko wędruje z jednego do drugiego tak szybko, że nawet najbystrzejsze oko nie dostrzega kiedy i którędy.
      Podobna sztuczka z nieoczekiwaną zamianą miejsc zostanie przedstawiona za chwilę, z tym, że przemieszczający się obiekt jest znacznie większy od ziarenka grochu.
      Teraz zwolnimy nieco tempo narracji, by wreszcie choć raz przyjrzeć się dokładnie rzekomej sztuczce.
      Pani Deirdre Young właśnie rodzi w sali porodowej nr 3. Na świat przychodzi złotowłose niemowlę płci męskiej, które oznaczymy: Niemowlę A.
      Małżonka attache kulturalnego ambasady USA, pani Hariet Do-wling, rodzi w sali nr 4. Także złotowłose niemowlę płci męskiej, które oznaczymy: Niemowlę B.
      Siostra Mary Złotousta wiernie służy Szatanowi od urodzenia. W szkółce sabatowej wyróżniała się w kaligrafii i przyrządzaniu wątróbki na gorąco. Kiedy nakazano jej wstąpić do zakonu trajkoczącego, uczyniła to posłusznie, w pełni świadoma swoich przyrodzonych zdolności w tej materii, jak też i tego, że nareszcie trafi do swoich. Być może w sprzyjających okolicznościach odkryłaby także inne funkcje mózgu, na przykład zdolność myślenia i logicznego wnioskowania, ale już dawno temu przekonała się, że ptasim móżdżkom tudzież trzpiotkom, jak sama się określała, wiedzie się znacznie lepiej. W tej chwili siostra Mary odbiera świeżo dostarczone złotowłose niemowlę płci męskiej, które nazwiemy Wielkim Adwersarzem, Pogromcą Królów, Aniołem Bezdennej Otchłani, Bestią zwaną. Smokiem, Panem Tego Świata, Szatańskim Pomiotem i Księciem Ciemności.
      Proszę o skupienie. Zaczynamy pokaz.
       Czy to on? Myślałam, że będzie miał jakieś śmieszne oczy. Czerwone albo zielone kopyciąteczka. I ogonek  mówiąc to, siostra Mary oglądała niemowlę ze wszystkich stron. Rogów też nie znalazła. Potomek Szatana wyglądał zadziwiająco normalnie.
       Tak, to on - odparł Crowley.
       Proszę, proszę. Patrzcie państwo. Oto mam w rękach samego Antychrysta - trajkotała.  A zaraz wykąpiemy Antychryściątko. I policzymy paluszki.
      Wpatrywała się w niemowlę i trajkotała, tak jakby była gdzie indziej i przemawiała do sobie tylko znanej istoty. Crowley przesunął ręką przed jej oczami.
       Siostro? Halo, siostro Mary! Siostro?!
       Najmocniej przepraszam. Jest taki słodki. Ciekawe, czy podobny do tatusia? Ależ na pewno. Jesteś podobny do swojego dziub-dziusia-tatusia, prawda?
       Nie  powiedział stanowczo Crowley.  A na miejscu siostry byłbym już dawno na porodówce.
       Jak pan myśli, czy będzie mnie pamiętał, gdy dorośnie? - zapytała tęsknym głosem i odpłynęła korytarzem.
       Módl się, żeby nie - odparł Crowley i zniknął.
      Siostra Mary z dumą niosła Wielkiego Adwersarza, Pogromcę Królów, Anioła Bezdennej Otchłani, Księcia Ciemności, Ojca Kłamstwa, Szatański Pomiot i Bestię zwaną Smokiem przez szpitalne korytarze, po czym położyła go w pierwszym wolnym wózku.
      Zaczął gaworzyć. Połaskotała go delikatnie.
      W uchylonych drzwiach pojawiła się głowa przełożonej i przemówiła:
       Co tu robisz, siostro Mary? Dzisiaj masz dyżur w sali numer 4.
       Pan Crowley powiedział...
       Zmykaj na miejsce, siostrzyczko. Nie widziałaś po drodze męża rodzącej? Nie ma go w poczekalni.
       Widziałam tylko pana Crowleya i powiedział mi, że...
       No pewno, że ci powiedział  odparła stanowczo siostra Grace Złotousta.  Chyba najlepiej będzie, jak sama odszukam niegrzecznego tatuśka. Wejdź tutaj i pilnuj jej. Jest trochę rozkojarzona, ale z dzieckiem wszystko w porządku. - Zrobiła znaczącą pauzę. - Dlaczego puszczasz do mnie oczka? Co to ma znaczyć? Jakiś tik?
       Przecież wiesz, matko przełożona - syknęła siostra Mary. -Niemowlęta. Zamiana...
       Ależ naturalnie. Wszystko w swoim czasie. Niech tylko ten tatuś sobie pójdzie. On nam raczej nie pomoże, a mógłby coś niechcący zobaczyć. Na razie siedź tu i pilnuj dziecka, złociutka.
      To powiedziawszy, siostra Grace odpłynęła lśniącym korytarzem. Siostra Mary weszła do sali porodowej, popychając przed sobą wózek.
      Pani Young była nie tylko rozkojarzona, ale spała w najlepsze jak ktoś, kto zrobił co do niego należało, a teraz uprzejmie zezwala pozostałym domownikom pilnować interesu. Zważone i wykąpane Niemowlę A spało obok. Sprawująca opiekę siostra Mary zdjęła niemowlęciu identyfikator i zręcznie sporządziła duplikat, który natychmiast założyła niemowlęciu oddanemu jej pod opiekę.
      Bobasy były bardzo podobne do siebie. Oba małe, pulchne, obsypane potówkami, o buziach Winstona Churchilla.
      Siostra Mary pomyślała, że przydałaby się jej teraz filiżanka gorącej herbaty.
      Większość zakonnic była satanistkami w starym stylu, tak jak ich ojcowie, dziadkowie i pradziadkowie. Wychowano ich na satanistów, ale gdyby przyjrzeć się im dokładnie, to wcale nie byli aż tacy źli. Ludzie przeważnie nie są źli. Po prostu czasem dają się porwać jakiejś idei. Wtedy przebierają się w mundury i strzelają do siebie. Albo zakładają białe habity, białe kaptury z wycięciem na oczy, zapalają krzyż i idą kogoś zlinczować. Bywa, że wkładają sprane dżinsy w kolorze indygo i katują innych heavymetalową kakofonią. Wystarczy podsunąć im nowe wyznanie w atrakcyjnej postaci, a pójdą jak w dym, oddadzą duszę nawet diabłu. Wychowanie w duchu satanizmu immanentnie łagodziło efekty powyższych zjawisk, w wyniku czego satanista wiódł błogi i szczęśliwy żywot jak każdy przeciętny zjadacz frytek i smakosz herbaty serwowanej o siedemnastej. Należy ponadto jasno powiedzieć, że siostra Mary była pielęgniarką, a pielęgniarki, jak wiadomo, są przede wszystkim pielęgniarkami. W ich naturze leży noszenie zegarka do góry nogami, zachowanie kamiennego spokoju w krytycznych sytuacjach i odwieczna tęsknota za filiżanką herbaty. Siostra Mary miała nadzieję, że ktoś wreszcie ją zmieni. Solidnie wykonała bardzo ważną część planu i bardzo chciało jej się pić.
      Tym, co być może pozwoli lepiej zrozumieć istotę poczynań ludzkości sensu largo niech będzie fakt, że wszystkie triumfy i katastrofy tego świata ludzie powodują nie dlatego, że są z gruntu źli albo z gruntu dobrzy, lecz dlatego, że są z gruntu ludźmi.
      Rozległo się pukanie do drzwi. Siostra Mary otworzyła i ujrzała Mr Younga, który zapytał:
       Czy już? Jestem ojcem. To znaczy, chciałem powiedzieć, mężem. Zresztą, wszystko jedno. I ojcem, i mężem.
      Siostra Mary oczekiwała, że amerykański attache kulturalny będzie wyglądał co najmniej jak Blake Carrington albo J. R. Ewing. Mr Young nie był ani trochę podobny do Amerykanów, których widziała w telewizji (no, może z wyjątkiem tego szeryfa z twarzą dobrego wujaszka z kiepskiego kryminału7). Mąż i ojciec w jednej osobie rozczarował ją. W dodatku pulower zupełnie nie pasował do krawata.
      Przełknęła ślinę; rozczarowanie nie ustępowało.
       Tak, naturalnie. Proszę przyjąć moje gratulacje. Małżonka szanownego pana właśnie zasnęła.
      Mr Young spojrzał przez ramię pielęgniarki.
       Bliźniaki? - Sięgnął do kieszeni po fajkę. Zatrzymał rękę w pół drogi i po chwili dokończył wymowny gest. - Bliźniaki? Nie było mowy o bliźniakach.
       Ależ skądże!  pospieszyła z wyjaśnieniem siostra Mary.  To jest pana potomek. Ten drugi jest... kogoś innego. Ja tylko trzymam dozór, dopóki nie wróci siostra Grace. To jest syn szanownego pana  dodała defensywnie, wskazując na Adwersarza, Pogromcę Królów, Anioła Bezdennej Otchłani, Bestię zwaną Smokiem, Księcia Tego Świata, Ojca Kłamstwa, Pomiot Szatana i Władcę Ciemności w jednej osobie. - Ten obok, tak. Z całą pewnością. Od stóp aż do rożków... których nie ma - zakończyła pospiesznie i trochę nerwowo.
      Mr Young przenikliwie spojrzał w dół.
       No, tak. - W jego głosie zabrzmiały nutki wątpliwości.  Widzę znaczne podobieństwo rysów do rodziny z mojej strony. Rozumiem, że wszystko... ma... hm, na swoim miejscu?
       Oczywiście. To normalne zdrowe niemowlę. Bardzo normalne.
      Przez chwilę milczeli, wpatrując się w śpiącego noworodka.
       Łaskawy pan ma zupełnie normalną wymowę. Bez naleciałości i akcentu - stwierdziła siostra Mary. - Czy przebywa pan tu od dawna?
       Od dziesięciu lat - odparł z lekka zaintrygowany Mr Young. - Firma zmieniła adres, a ja, z konieczności, razem z nią.
       Ma pan bardzo ciekawą pracę  powiedziała siostra Mary.
      Mr Young obdarzył ją spojrzeniem wyrażającym niezwykłą wdzięczność. W końcu niewielu spotkanych dotychczas ludzi odniosło się z niekłamanym podziwem i szacunkiem do jakże, jego zdaniem, twórczego potencjału rachmistrza-kosztorysanta.
       Poprzednie miejsce było zupełnie inne niż obecne  kontynuowała pielęgniarka.
       Tak sądzę - odpowiedział Mr Young, który na dobrą sprawę nigdy się nad tym nie zastanawiał. W Luton było prawie tak samo jak w Tadfield. Tak samo przycięte żywopłoty między domem a stacją kolejową. Ludzie też tacy sami.
       Po pierwsze, o wiele wyższe zabudowania - siostra Mary, bliska załamania, spróbowała pociągnąć rozmowę. Mr Young spojrzał na nią szeroko otwartymi oczami. Jeśli dobrze pamiętał, to jedynym budynkiem wyższym niż pozostałe był biurowiec Alliance of Leicester.
       Domyślam się, że często bywa pan na garden party.
      Nareszcie. Poczuł pewniejszy grunt. Deirdre była wielką amatorką rozrywek tego typu.
       Bardzo często - odparł z uczuciem.  Moja Deirdre robi świetne konfitury. Aja białego słonia8.
      Siostra Mary nigdy nie słyszała o tym punkcie programu przyjęć dla socjety z pałacu Buckingham. Mimo to natychmiast przyznała w myślach, że chociaż zwierzę jest gruboskórne, to znakomicie pasuje do surowej etykiety dworskiej.
       Czytałam, że właśnie do niego zagraniczni potentaci składają ofiary dla niej.
       Pardon?
       Widzi pan, jestem wielką miłośniczką rodziny królewskiej.
       Ja także  stwierdził Mr Young, przeskakując z wdzięcznością na nieco większą i wygodniejszą krę unoszoną przez zatrważający strumień świadomości. Był nieźle zorientowany w galerii arystokratów. Przynajmniej tych normalnych, którzy nie oszczędzali się, powiewając do upadłego chusteczkami na wzruszających otwarciach kolejnych mostów i sierocińców. Nie interesowali go odmień-cy szalejący w nocnych lokalach i dyskotekach, a potem uzewnętrzniający treści żołądkowe po paparazzi9
       Miło mi to usłyszeć - powiedziała siostra Mary. Sądziłam bowiem, że za oceanem nie kochacie ich zbytnio, bowiem wywołaliście rewolucję i wrzuciliście cały transport herbaty wprost do rzeki.
      Trajkotała bez przerwy, skutecznie zachęcana regułą zakonu, by mówić o wszystkim, co przyjdzie do głowy, a łaskawa ślina przyniesie na język. Mr Young poczuł się zbity z tropu, ale był zbyt wyczerpany, by się przejmować takim drobiazgiem. Zapewne życie w ścisłej regule zakonnej sprawiło, że ludzie dziwaczeli. Pragnął, by jego żona obudziła się. Po chwili w monotonnym potoku słów płynących z ust siostry Mary zabrzmiała nutka nadziei.
       Czy byłoby dużym nietaktem z mojej strony, gdybym zapytał o istnienie możliwości wypicia filiżanki herbaty? - odważył się.
       Och, mój... - pielęgniarka zakryła usta dłonią. A o czymże innym myślała w tej chwili?
      Mr Young nie skomentował.
       Zaraz się tym zajmę  dodała.  A może jednak życzy pan sobie kawy? Piętro wyżej mamy maszynkę do parzenia.
       Proszę o herbatę.
       Słowo daję, pan się całkiem znaturalizował, nieprawdaż?  powiedziała radośnie i wybiegła, szeleszcząc fartuszkiem.
      Pozostawiony sam ze śpiącą żoną i dwójką noworodków Mr Young opadł ciężko na krzesło. No tak. Długie godziny na klęczni-ku i pobudki skoro świt robią swoje. Mile są te siostry, ale chyba nie całkiem compost mentis. Jak w tym filmie Kena Russela. Zakonnice też tam były, ale w ich zachowaniu trudno było dostrzec choćby najmniejsze podobieństwo do tego, co działo się w tym szpitalu. Mówią, że nie ma dymu bez ognia, cóż.
      Westchnął.
      W tej chwili Niemowlę A obudziło się i rozpoczęło ryczytal co się zowie.
      Mr Young od wielu lat nie uspokajał płaczącego noworodka. Zacznijmy od tego, że w ogóle nie umiał sobie z tym poradzić, a pieczętowanie różowej pupy ulubionym gestem sir Winstona Churchilla nie było godne polecenia.
       Witamy na ziemskim padole  powiedział znużonym głosem. - Wkrótce przywykniesz.
      Niemowlę zamilkło i wpatrzyło się w Mr Younga jak w krnąbrnego generała.
      Siostra Mary wybrała właśnie ów moment, by wkroczyć z herbatą. Nie bacząc, iż jest satanistką, przyniosła talerz lukrowanych ciasteczek zwykle podawanych do herbaty tylko specjalnym gościom. Mr Young wziął ciastko w polewie o takim samym odcieniu różu jak niektóre narzędzia chirurgiczne po operacji. Z polewy wystawał lukrowy bałwanek.
       Są inne niż te podawane u was - powiedziała siostra Mary. -U was nazywa sieje kruchymi ciasteczkami. U nas to biszkopty.
      Mr Young już otwierał usta do potwierdzenia, że owszem, tak nazywał je on, a nawet jego sąsiedzi w Luton, gdy do pokoju wbiegła druga zakonnica, z trudem łapiąc powietrze.
      Spojrzała na siostrę Mary, zorientowała się, że Mr Young w życiu nie miał do czynienia z wnętrzem pentagramu i ograniczyła wypowiedzi do wskazania na Niemowlę A i puszczenia oczka". Siostra Mary skinęła głową i odpowiedziała mrugnięciem. Przybyła zabrała wózek z Niemowlęciem A. Mruganie i puszczanie oczek są jednym z wielu sposobów porozumiewania. Jedno mrugnięcie potrafi czasem dużo powiedzieć. Na przykład w mrugnięciu nowo przybyłej zawarte było, co następuje:
      Gdzie się podziewałaś, do diabła ? Urodziło się Niemowlę B, jesteśmy gotowi do zamiany, a ty gaworzysz sobie jak gdyby nigdy nic w obecności Wielkiego Adwersarza, Pogromcy Królów, Anioła Bezdennej Otchłani, Bestii zwanej Smokiem, Księcia Tego Świata, Ojca Kłamstwa, Szatańskiego Pomiotu i Władcy Ciemności przy herbatce? Czy zdajesz sobie sprawę, że omal nie zostałam zastrzelona ?
      Mrugnięcie siostry Mary w odpowiedzi na powyższe pytania znaczyło mniej więcej tyle:
      Oto Wielki Adwersarz, Pogromca Królów, Anioł Bezdennej Otchłani, Bestia zwana Smokiem, Książę Tego Świata, Ojciec Kłamstwa, Pomiot Szatana i Władca Ciemności. Nie mogę teraz mówić, bo wśród nas jest obcy. Aliści siostra Mary zrozumiała mrugnięcie przełożonej tak: Dobrze się sprawiłaś, siostro Mary. Sama zamieniłaś noworodki  to doskonale. Wskaż mi teraz nadprogramowego noworodka. Ja zabiorę go stąd, a ty będziesz mogła dopić herbatę w towarzystwie Jego Ekscelencji Kultury Amerykańskiej.
      Wobec czego jej mrugająca odpowiedź brzmiała: Oto Niemowlę B, kochaniutka. Weź je teraz sobie i nie przeszkadzaj w herbacie z Jego Ekscelencją. Zawsze chciałam zapytać, po co stawiają te wysokie budynki wykładane na zewnątrz lustrami.
      
      Powyższe niuanse i subtelności dialogu mruganego zupełnie nie mieściły się w zakresie rozumnego postrzegania Mr Younga, tak że obserwując wymianę konspiracyjnych uprzejmości, poczuł się bardzo zakłopotany i pomyślał, co następuje: Ten Russel... on to wiedział, co mówi. Bez dwu zdań.
      Pomyłka siostry Mary mogłaby zostać dostrzeżona w porę przez nowo przybyłą zakonnicę, gdyby nie fakt, że tę ostatnią w pokoju bacznie obserwował facet z Secret Seryice, Mr Dowling, i nie próbował nawet ukryć wzbierającego w nim niepokoju. Ów rosnący niepokój był pośrednim skutkiem ćwiczenia określonych reakcji na widok ludzi w długich, luźnych szatach, a zwłaszcza w czepcach oraz stanów, gdy jak w tej chwili  do zmysłów przedmiotu treningu docierały sprzeczne sygnały. Osobnicy cierpiący na niedowład zdolności kategoryzowania bodźców zewnętrznych nie powinni nosić broni palnej, zwłaszcza gdy polecono im asystować przy naturalnym porodzie, który był najwyższą ilustracją tego, jak bardzo nieamerykański jest sposób przychodzenia nowych obywateli na świat. Ponadto wiadomo, że w zakonnych szpitalach są brewiarze.
      Mr Young wzdrygnął się.
       Czy wybrał pan już imię? - zapytała figlarnie siostra Mary.
       Hę? Nie, jeszcze nie. Dziewczynce dalibyśmy imię po mojej matce. Lucinda. Albo Germaine. Tak chciała Deirdre.
       Asmodeusz brzmi bardzo ładnie  powiedziała siostra Mary, przypomniawszy sobie o powołaniu.  Albo Damien. Damien jest ostatnio bardzo popularny.
      
      * * *
      
      Anathema Device miała osiem i pół roku. Imię wybrała dla niej matka, kobieta słabo zorientowana w zawiłościach teologicznych. Pewnego dnia gdzieś przeczytała słowo, które przypadło jej do gustu tak bardzo, że postanowiła ochrzcić córkę takim imieniem. Córka zaś wykazywała wielkie za-
      interesowanie Księgą. Pochłaniała ją w tajemnicy przed matką nocą, pod kołdrą i przy latarce.
      Rówieśnicy Anathemy uczyli się ze zwykłych elementarzy bogato ilustrowanych jabłuszkami, piłeczkami, karaluszkami itd. Rodzina Device całkowicie odrzucała takie metody. Ich córka ćwiczyła czytanie z Księgi.
      W Księdze nie było żadnych jabłuszek ani piłeczek, za to poczesne miejsce zajmował osiemnastowieczny drzeworyt przedstawiający spalenie na stosie niejakiej Agnes Nutter, która sprawiała wrażenie zadowolonej ze swego losu.
      Pierwszym słowem, które Anathema samodzielnie przeczytała było słowo przistoyny". Niewielu spośród nas w wieku ośmiu lat zdawało sobie sprawę, z tego, że przistoyny czasem znaczy akuratny, lecz Anathema wiedziała to od początku.
      Drugim słowem było właśnie akuratny".
      Pierwsze samodzielnie przeczytane zdanie brzmiało:
      Oto mówię do ciebie, a zważ Słowa moje. Nadjedzie Czterech, a Czterech Nadjedzie, a Trzech Nadjedzie z Niebios, a Jeden Nadjedzie w płomieniach i nikt, i nic ich nie zatrzymie  ani ryby, ani dżdża, ani bicz, ani Anioł, ani Diabeł. I ty będziesz z niemi, Anathemo.
      Anathema lubiła czytać o sobie.
      (Ostatnio troskliwi rodzice czytający tygodniki w niedzielne popołudnia, mogli nabyć książeczki, gdzie bohaterowie nosili imiona ich dzieci. W zamyśle autorów miało to wzbudzić większe zainteresowanie książką u dzieci. W przypadku Anathemy zaś, w jej ukochanej Księdze występowała nie tylko ona sama, lecz także jej rodzice, dziadkowie i pradziadkowie aż do siedemnastego wieku. Ona sama była wciąż małym wielkim egocentrykiem i nie przejmowała się nazbyt, że w Księdze nie wspomniano ojej dzieciach, zaś fabuła wybiegała naprzód tylko jedenaście lat. Kiedy ma się osiem i pół roku, jedenaście lat to prawie wieczność, a jeśli wierzyć Księdze, to rzeczywiście cała wieczność).
      Była bardzo inteligentnym dzieckiem o bladawej cerze, czarnych oczach i takichże włosach. Sprawiała, że wszyscy czuli się skrępowani w jej towarzystwie - zdolność tę, jak również szkodliwy dla zdrowia nadmiar cech metapsychicznych odziedziczyła po swej prapraprapraprababce.
      Była nad wiek rozwinięta i opanowana. Jedynie nauczyciele kaligrafii strofowali ją. Nic w tym dziwnego, gdyż pismo ośmioletniej dziewczynki na pewno nie rzucałoby się w oczy trzysta lat temu.
      
      * * *
      
      Ani ochrona, ani nawet małżonka attache nie zorientowali się, że Niemowlę A, które wyjechało z sali poporodowej (och, to tylko chwila, zważymy, zmierzymy - takie są przepisy, kochani państwo), gdy niedługo później wróciło, było już Niemowlęciem B.
      Mr Thaddeus J. Dowling, attache kulturalny i szczęśliwy ojciec w jednej osobie, został pilnie wezwany do Waszyngtonu kilka dni wcześniej, lecz pozostał w stałym kontakcie telefonicznym z rodzącą, ze swojego gabinetu pomagając jej przeć i dyktując tempo oddechów między skurczami.
      Nie przeszkadzało mu to wcale w rozmowie, którą równocześnie z innego aparatu prowadził z doradcą do spraw inwestycji. Raz, co prawda, zmuszony był zrobić dwudziestominutową przerwę między wdechem a wydechem żony, ale to przecież nic ważnego.
      Narodziny dziecka to jedyne w swoim rodzaju wspólne doznania dwojga ludzi. Nic dziwnego, że nie chciał opuścić nawet ułamka sekundy z tego wydarzenia.
      Jeden z ochroniarzy zarejestrował cały poród na taśmie video.
      
      * * *
      
      Powszechnie wiadomo, że licho nie śpi, wobec czego nie rozumie, dlaczego inni muszą sypiać. Crowley jednak lubił spać. Sen był jedną z niewielu przyjemności tego świata, której oddawał się z rozkoszą, zwłaszcza po sutym obiedzie. Przespał prawie całe dziewiętnaste stulecie, nie dlatego, że potrzebował snu, lecz dlatego, że po prostu - sprawiło mu to autentyczną przyjemność10.
      Przyjemności tego świata. Cóż, będzie lepiej, jeśli zacznie się im oddawać teraz, kiedy ma jeszcze trochę czasu.
      Bentley pędził przez noc z rykiem silnika, kierując się na wschód.
      Trzeba przyznać, że Crowley popierał Armageddon. Na pytanie, dlaczego od tysięcy lat próbował coś zmajstrować w ludzkich poczynaniach, odpowiadał odruchowo: Ależ tylko po to, by nastał Armageddon, a Piekło zatriumfowało. Ale co innego majstrować przy bombie, a co innego być świadkiem wybuchu. Wiedział od dawna, że nie ominie go widok końca świata. Był przecież nieśmiertelny, nie miał zatem wyboru. Jednak cały czas miał nadzieję, że do tego jeszcze bardzo daleko.
      Bo zdążył polubić ludzi. A to poważnie osłabiało diabelską naturę.
      Rzecz jasna, robił co w jego mocy dla uprzykrzenia życia wszystkim ludziom - w końcu było to jego powołanie, ale nawet największa podłość z jego strony wydawała się dziecinnym psikusem wobec tego, co ludzie wyczyniali ze sobą. Mieli prawdziwy talent do czynienia zła, jakby zaprojektowano w nich wadę fabryczną. Przychodzili na świat, który od początku był im na tysiące sposobów nieprzyjazny, a potem usilnie starali się, by stał się ich wrogiem. Coraz trudniej było wymyślić coś tak diabelskiego, co by przyćmiło powszechną i wrodzoną złośliwość ludzi. W zeszłym tysiącleciu Crowley kilka razy miał ochotę powiedzieć tym na Dole: Słuchajcie, możemy sobie odpuścić już teraz, zamknąć kramik z Dis i Pandemonium i przenieść się tutaj. Skończyło się zapotrzebowanie na nasze usługi. Sami wymyślili rzeczy, o których się nawet w Piekle nie śniło, a nawet używają elektrowstrząsów. Mają to, czego u nas brakuje. Mają wyobraźnię. No i elektryczność.
      Jeden z nich napisał, że... zaraz... Piekło opustoszało, wszystkie diabły są tutaj, na ziemi.
      Swego czasu Crowley chwalił sobie świętą inkwizycję w Hiszpanii. Był tam osobiście, spędzając miłe chwile w tawernach i domach rozrywki w błogiej nieświadomości tego, co się dzieje w lochach. Ze stosownymi listami polecającymi poszedł się rozejrzeć tu i tam, wrócił i przez tydzień pił na umór.
      Ależ dziwak z tego Hieronima Boscha.
      A kiedy dochodził do wniosku, że nawet w Piekle nie ma tyle zajadłości co w ludziach, spotykał się, co prawda rzadko, z dobrocią, o jakiej Niebo może tylko śnić. Często u tego samego osobnika. To zdaje się sprawa tej... wolnej woli. Co kto woli.
      Azirafal próbował mu to kiedyś wyjaśnić. Było to około 1020, kiedy strony zawarły tak zwany Mały Układ. Rzecz w tym, mówił, że osobnik ludzki jest dobry lub zły dlatego, że taki chce być. Za to ty, Crowley, no i ja, zaczynamy według ustalonego schematu. Człowiek nie może zostać prawdziwym świętym, jeśli równoważnie nie stwarza się okazji, by stał się wcielonym diabłem.
      Crowley rozważył to dokładnie i około roku 1023 powiedział Azirafalowi: Momencik, kolego. Tak jest, to by się zgadzało, ale tylko przy równych szansach na starcie, nie? A gdzie masz na starcie równe szansę? Ktoś zaczyna na strychu chlewu, w samym środku wojennej pożogi, a ty spodziewasz się, że pójdzie mu tak dobrze jak temu, co się urodził na zamku w piernatach?
      Azirafal odparł, że to właśnie zaleta w danej sytuacji, bo im niżej zaczynasz, tym większy wybór przed tobą.
      Crowley stwierdził, że to po prostu obłęd.
      Azirafal, że nie ma sposobu, by to wyjaśnić dokładniej.
      Azirafal to wróg. Ale wróg po sześciu tysiącach lat staje się kimś w rodzaju przyjaciela.
      Crowley sięgnął do telefonu.
      Diabły z natury nie dysponują wolną wolą, lecz przez sześć tysięcy lat obcowania z ludźmi nie sposób nie nauczyć się tego i owego.
      
      * * *
      
      Imiona Damien i Wormwood nie zachwyciły Mr Younga. Nie przypadły mu też do gustu inne proponowane przez siostrę Mary. W połowie przypominały spis alfabetyczny
      dyspozycyjnych diabłów, a reszta najdziksze wymysły ze złotych lat
      Hollywoodu.
       Nie widzę nic zdrożnego w imieniu Errol - powiedziała wreszcie dotknięta do żywego pielęgniarka. - A może Gary? To bardzo ładne imię. I takie amerykańskie.
       Wolałbym coś bardziej, hm, tradycyjnego - stwierdził Mr Young. - W naszej rodzinie kultywujemy tradycję skromnych, prostych imion.
       O, jaka to godna tradycja - rozpromieniła się siostra Mary. - Moim zdaniem najlepiej brzmią tradycyjne, proste imiona.
       Dobre chrześcijańskie imię jak z Biblii. Na przykład Mateusz, Marek, Łukasz albo Jan... - powiedział z filozoficzną zadumą, zaś siostra Mary zadrżała - nie przekonują mnie. Brzmią jak imiona kowbojów albo piłkarzy.
       Saul brzmi pięknie, prawda? - zaproponowała szybko siostra Mary, korzystając z chwili wahania rozmówcy.
       Nazbyt tradycyjne.
       Zatem Kain. Brzmi ładnie nawet dzisiaj - nie rezygnowała zakonnica.
      Mr Young mruknął powątpiewająco.
       Przecież zawsze jest... no więc, zawsze jest Adam  powiedziała, myśląc, że tak będzie najbezpieczniej.
       Adam?
      
      * * *
      
      Czyż nie byłoby miło pomyśleć, że zręczne zakonnice satanistki postarały się dyskretnie o adopcję nadwyżki niemowląt w postaci Niemowlęcia B oraz że stało się ono normalnym szczęśliwym dzieckiem, ruchliwym i tryskającym zdrowiem ku radości rodziców, po czym wyrosło na standardowego obywatela, przeciętnie zadowolonego z życia.
      Być może tak się właśnie stało.
      Wyobraźcie sobie, jak zdobywa laury w szkolnym konkursie ortograficznym, rozwija swoje zainteresowania w klubie Wiewiórka", bez większych kłopotów, ale też bez wybitnych osiągnięć kończy studia, podejmuje pracę w dziale rachuby spółki budowlanej Tadfield i Norton i żeni się ze śliczną dziewczyną. Może nawet radzi bylibyście ujrzeć go wśród gromadki dzieci albo gdy oddaje się jakiemuś hobby, na przykład składaniu wiekowych pompek do rowerów lub hodowli tropikalnych rybek akwariowych.
      Tyle że wcale nie jesteście ciekawi, jak mogłyby się potoczyć losy Niemowlęcia B.
      Popieramy wasze stanowisko.
      Prawdopodobnie wygrywa konkursy akwarystyczne.
      
      * * *
      
      W pokoju dziecinnym skromnego domku w Dorkling, okręg Surrey, paliło się światło.
      Chudy okularnik, Newton Pulsifer, lat dwanaście, powinien spać od kilku godzin.
      Jednak mama, która głęboko wierzyła w geniusz syna, pozwalała mu eksperymentować w swoim pokoju do późna.
      Obecnie eksperymentował na starym radiu, które dostał do zabawy, a w którym postanowił wymienić wtyczkę. Siedział przy
      warsztacie składającym się z rozchwianego stołu, kłębków drutu, baterii, żarówek oraz detektora kryształkowego, który nigdy nie działał. Nie udało mu się zreperować radia i nic nie wskazywało, że kiedykolwiek uda mu się ta sztuka.
      Na sznurkach pod sufitem wisiały trzy osobliwe modele samolotów. Od razu rzucało się w oczy, że zostały złożone skrupulatnie i pedantycznie przez osobę nie mającą zielonego pojęcia o modelarstwie, a o modelarstwie lotniczym w szczególności. Newton był z nich bardzo dumny, nawet ze Spitfire'a, w którym pozamieniał miejscami skrzydła i stateczniki poziome.
      Poprawił okulary, spojrzał na wtyczkę i odłożył śrubokręt.
      Tym razem miał prawie stuprocentową pewność, że się uda. Wykonał wszystko według instrukcji wymiany wtyczek ze strony piątej samouczka Mały elektryk, czyli 101 bezpiecznych i kształcących zabaw z prądem". Podłączył przewody do zacisków o tym samym kolorze, sprawdził bezpiecznik, przeliczył natężenia i skręcił wtyczkę. Jak na razie szło nieźle.
      Wetknął wtyczkę do gniazda i przekręcił wyłącznik.
      W całym domu zgasło światło.
      Newton pokraśniał z dumy. Jest coraz lepiej. Podczas poprzedniego eksperymentu całe Dorkling pogrążyło się w ciemnościach, a rano mama miała bardzo niemiłą rozmowę z elektrownią.
      Uwielbiał wszystko związane z elektrycznością, ale ta ostatnia nie odwzajemniała jego uczuć. W szkole był komputer. Sześciu kolegów Newtona bawiło się kartami perforowanymi na zajęciach pozalekcyjnych. Kiedy po wielodniowych błaganiach opiekun grupy pozwolił Newtonowi uczestniczyć w zajęciach, ten zdołał przygotować tylko jedną kartę, a gdy wsunął ją do czytnika, maszyna wydała z siebie dźwięk podobny do kaszlu, z trudem wypluła przeżuty kartonik i zamilkła na amen.
      Newton wierzył, że komputery to przyszłość, a gdy nadejdzie czas, on stanie w awangardzie nowej techniki.
      Przyszłość miała jednak swoje zdanie na ten temat. A wszystko było w Księdze.
      
      * * *
      
      Adam, myślał Mr Young. Wymówił głośno, chcąc się przekonać, jak brzmi. Hm.
      Spojrzał na złociste loki Wielkiego Adwersarza, Pogromcy Królów, Anioła Bezdennej Otchłani, Bestii zwanej Smokiem, Księcia Tego Świata, Ojca Kłamstwa, Szatańskiego Pomiotu i Pana Ciemności. Po dłuższej chwili zakonkludował:
       Wie pani, Adam pasuje jak ulał i to w niejednym miejscu.
      
      * * *
      
      Noc nie była ani zbyt ciemna ani burzliwa. Prawdziwie ciemna i burzliwa noc nadeszła dwa dni później, a dokładnie cztery godziny po opuszczeniu szpitala przez obie szczęśliwe matki oraz dwoje niemowląt płci męskiej. Tej nocy, wyjątkowo ciemnej i burzliwej, z wybiciem dwunastej, gdy żywioł rozszalał się na dobre, piorun uderzył w refektarz klasztoru sióstr traj kotek.
      Wybuchł pożar, który nie pochłonął żadnych istot ludzkich, ale obrócił w perzynę znaczną część majątku trwałego.
      Osobnik, za sprawą którego pożar wybuchł, przemykał chyłkiem po zboczu pobliskiego wzgórza. Był wysoki i chudy i tytułowano go Księciem Piekieł. Zrobił, co do niego należało i mógł wrócić do siebie.
      Crowley załatwi resztę.
      Hastur ruszył w drogę powrotną.
      
ROZDZIAŁ II
      Z punktu widzenia hierarchii Azirafal należał do aniołów piąte-I i go rzędu i coraz częściej stawał się obiektem drwin i niesmacz-M nych żarcików.
      Nie przepadał za Crowleyem ani Crowley za nim. Gdyby pozwolono im wybierać, jeden i drugi wolałby po tysiąckroć przebywać w innym towarzystwie. Jednak byli ludźmi, a przynajmniej stworzeniami człekokształtnymi, żyjącymi na tym właśnie świecie, a Mały Układ działa na korzyść obydwu stron przez cały czas. Poza tym nie sposób nie przyzwyczaić się do jednej twarzy, która towarzyszy nieprzerwanie od sześciu tysiącleci.
      Mały Układ był w swej istocie tak prosty, że nawet nie zasługiwał na wielkie litery w nazwie. Jedynym uzasadnieniem takiej pisowni było kryterium uznaniowe (sic!). Podyktował go zdrowy rozsądek stron, które zmagając się jak rasowi agenci wywiadu, doszły do wniosku, że istniejąc od tysięcy lat i zmagając się ze sobą we wszelkich możliwych okolicznościach, mają o wiele więcej wspólnego z bezpośrednim przeciwnikiem, który był pod ręką, niż z dalekimi sojusznikami i przełożonymi. Ciche gentlemens agreement o nieingerencji w strefy wpływów działania drugiej strony. Układ gwarantował, że nie wygrywając, strona również nie przegrywała, mogła za to wykazać się przed przełożonym sążnistym raportem o kolejnych sukcesach w ciężkich zmaganiach z przebiegłym i doskonale poinformowanym przeciwnikiem.
      W praktyce oznaczało to, że Crowley miał wolną rękę w planowaniu rozwoju Manchesteru, zaś Azirafal działał swobodnie w Shropshi-re. Gdy Crowley zajął się Glasgow, Azirafal objął pieczę nad Edynburgiem. Żaden nie rościł sobie praw wyłączności do Milton Keynes11, chociaż obydwaj zgłosili to w raportach jako osobiste osiągnięcie.
      Naturalną konsekwencją Układu było więc to, że każdy dbał o rewiry kolegi, ilekroć wymagały tego okoliczności lub nakazywał zdrowy rozsądek. W końcu obydwaj wywodzili się z tego samego rodu. Zatem jeśli jeden ruszał na krótki wypad z kuszeniem na głęboką prowincję, należało się spodziewać, iż drugi uda się do miasta dla wywołania tu i ówdzie standardowej niebiańskiej ekstazy. Sprawy toczyły się równolegle bez konieczności wszechstronnego współudziału, co w praktyce dawało więcej wolnego czasu każdemu i redukowało koszty o pięćdziesiąt procent.
      Czasami Azirafala gryzło poczucie winy za taki stan rzeczy. Tysiące lat obcowania z ludźmi riie pozostało bez skutków ubocznych w jego mentalności, tyle że były one skrajnie różne od zmian w mentalności Crowleya.
      Ponadto zwierzchnicy nie dbali specjalnie o to, kto i ile robił, jeśli zadanie zostało wykonane.
      Obecne czynności Azirafala można byłoby nazwać towarzyszeniem Crowleyowi w karmieniu kaczek ze stawu w St. James Park.
      Kaczki z St. James Park tak przywykły do przyjmowania pokarmu z rąk spotykających się tam potajemnie agentów służb specjalnych, że wykształciły w sobie swoisty odruch Pawiowa. Jeśli wybranemu losowo kaczorowi z St. James Park pokażemy zdjęcie dwóch mężczyzn, z których jeden będzie miał czarną pelisę, a drugi ciemny płaszcz i dobrany kolorystycznie szalik, kaczor natychmiast podniesie głowę i zacznie wyczekująco kłapać dziobem. Kaczki o wyrobionych gustach preferują chleb razowy z rąk radzieckiego attache kulturalnego, zaś zakalcowate kromki od Hovis i Marmite", rzucone wprawną ręką szefa MI 9, to prawdziwy przysmak dla koneserów.
      Azirafal rzucił kawałek skórki w stronę najbardziej parszywego kaczora, który chwycił go w locie i natychmiast poszedł na dno jak kamień.
      Anioł odwrócił się do Crowleya i mruknął:
       No, wiesz...
       Przepraszam  powiedział Crowley. - Zapomniałem się. Kaczor wynurzył się, trzepocząc wściekle skrzydłami.
       Naturalnie wiedzieliśmy, że coś się szykuje  podjął Azirafal.  Ale sądziliśmy, że takie cuda mogą się dziać tylko w Ameryce. Za oceanem przepadają za czymś takim.
       I wystarczy, że tam przepadają  stwierdził posępnie Crowley, w zamyśleniu wędrując wzrokiem do bentleya. Solidne klamry przytwierdzały tylne koło do błotnika i mostu.
       No tak. Amerykański dyplomata z misją. Za dużo blichtru, za dużo tanich popisów. Odnoszę wrażenie, że traktujecie Arma-geddon jak szlagier z Hollywood, który powinien się dobrze sprzedać tam, gdzie się da.
       Nie tam, gdzie się da, tylko wszędzie. Absolutnie wszędzie. We wszystkich królestwach tego świata - odparł Crowley.
      Azirafal rzucił ostatnie okruchy kaczkom, które natychmiast zmieniły obiekt nagabywania na bułgarskiego attache do spraw marynarki i tajemniczego dżentelmena w krawacie w barwach Cambridge. Azirafal wrzucił papier do kosza, stanął twarzą do Crowleya i powiedział:
       To MY wygramy.
       Ale TY tego nie chcesz - odparł diabeł.
       Wyjaśnij dlaczego, jeśli łaska.
       Słuchaj... - zaczął Crowley rozpaczliwie. - Powiedz, ilu macie u siebie muzyków? Tych prima sort, hę? Azirafal poczuł się zbity z tropu.
       No... Niech pomyślę... to będzie... - zaczął niepewnie.
       Dwóch... - stwierdził Crowley. - Tylko Elgara i Liszta. Nikogo więcej. Reszta u nas. Beethoven, Brahms, Bachowie, Mozart. Wszyscy. Potrafisz sobie wyobrazić wieczność tylko z Elgarem?
      Azirafal zamknął oczy.
       Za łatwo ci przyszło  wystękał.
       A widzisz - ciągnął Crowley z błyskiem triumfu w oku. Znał czułe punkty Azirafala, jednym z nich była muzyka. - Nie ma płyt kompaktowych. Nie ma Royal Albert Hali. Nie ma Carnegie. Ani Glyndbourne'a. Tylko niebiańskie chóry dwadzieścia cztery godziny na dobę.
       To niesmaczne - mruknął Azirafal.
       Ty to powiedziałeś. Jak jajka na miękko bez soli. A propos, jajek też nie ma... Ani soli. Ani wędzonego łososia z cytrynką. Ani restauracji, gdzie wszyscy cię znają. Ani krzyżówek w Daily Telegraph". Ani sklepików ze starociami. Ani antykwariatów. Ani białych kruków.  I Crowley jątrzył coraz głębiej w nieoficjalnych upodobaniach Azirafala  ...ani nawet srebrnych tabakierek późnowiktoriańskich.
       Ale po naszym zwycięstwie życie będzie lepsze - zakrakał Azirafal.
       Tyle, że nieciekawe. Słuchaj, doskonale wiesz, że to ja mam rację. Tobie do szczęścia potrzeba tylko harfy, a mnie wideł.
       Przecież wiesz, że u nas się nie grywa na harfach.
       My też nie używamy wideł. To była przenośnia. Przez chwilę patrzyli na siebie w milczeniu. Azirafal spojrzał na swoje wypielęgnowane dłonie.
       Moi bardzo chcą, by to się stało. W końcu od początku o to chodziło. Ostatni sprawdzian na ogniste miecze, Czterech Jeźdźców, morze krwi, no i cała ta nudna reszta - powiedział, wzruszając ramionami.
       A potem co? KONIEC GRY, WRZUĆ MONETĘ?
       Czasami zupełnie nie nadążam za twoimi figurami retorycznymi.
       Lubię morze, jakie jest. To wszystko nie musi nastąpić. Nie musicie prowadzić testu aż do kompletnego zniszczenia wszystkiego i wszystkich, tylko po to, aby się przekonać, czy nie popełniono błędu w planach.
      Azirafal ponownie wzruszył ramionami.
       Zrozumienie tego przerasta możliwości twojego umysłu  skwitował, owinął się dokładniej płaszczem i postawił kołnierz. Nad miastem gromadziły się ołowiane chmury. - Poszukajmy cieplejszego miejsca.
       Mam wskazać drogę? - zapytał ponuro Crowley. Ruszyli milczący i przygnębieni.
       Nie w tym rzecz czy się z tobą zgadzam, czy nie - zaczai anioł, gdy szli przez trawnik. - Ale w tym, że mnie nie wolno nie wykonać polecenia. Rozumiesz to rzecz jasna.
      Jasne - odparł Crowley. - Mnie też. Azirafal spojrzał na niego przeciągle.
       Nie przesadzaj. Jesteś przecież diabłem.
       Zgadza się. Z tym, że moi pochwalają nieposłuszeństwo w ogólnym sensie. Ale pewne przypadki niesubordynacji karane są z całą surowością.
      Jak na przykład niesubordynacja wobec Nich, czy tak?
      A pewnie. Byłbyś zdumiony widząc, jacy są skrupulatni. A może i nie. Jak sądzisz, ile nam jeszcze zostało? - zapytał Crow-;| ley i skinął w stronę bentleya, w którym drzwi otworzyły się samo-, czynnie.
       Przepowiednie nie są dokładne - odparł Azirafal, sadowiąc się obok kierowcy. - Na pewno do końca tego stulecia. Chociaż pewnych oznak możemy spodziewać się wcześniej. Większość przepowiedni minionego wieku podaje, co się będzie działo, ale w żadnej nie ma nic konkretnego o terminie.
      Crowley skierował palec na kluczyk, a ten sam obrócił się w stacyjce.
       Co takiego?
       No więc to zwykle brzmi tak - zaczął anioł. -1 nastąpi koniec świata roku n-tego pierwszego. Albo drugiego. A w niektórych trzeciego. Nie ma tylko szóstki na końcu, więc chyba jednak w którymś kończącym się na sześć.
       A te zjawiska... oznaki?
       Dwugłowe cielęta, znaki na niebie, ptaki latające do tyłu, ryby spadające z nieba. W tym rodzaju. Obecność Antychrysta na ziemi zawiesza działanie prawa przyczynowości.
      Crowley mruknął i wrzucił bieg. Przypomniał sobie o czymś i pstryknął palcami. Klamry z tylnego koła zniknęły.
       Chodźmy na obiad - zaproponował -Ja stawiam. Jestem ci to winien od... zaraz... kiedy to było?
       W Paryżu, w tysiąc siedemset dziewięćdziesiątym trzecim.
       Ależ naturalnie. Wielki terror. To wasze dzieło czy nasze?
       A nie wasze? : - Nie pamiętam. Ale restauracja była wyśmienita.
      Przejeżdżali obok zaskoczonego inspektora ruchu, któremu właśnie wybuchł służbowy notes. Crowley nie ukrywał zdziwienia.
       Jestem prawie pewien, że to nie był mój pomysł. Azirafal zarumienił się. s - To ja. Ciągle mi się wydaje, że drogówka to wasz wymysł.
       Naprawdę? A u nas mówią, że to wy - odparł. i Crowley przyglądał się kłębom dymu widocznym we wstecznym lusterku.
       To co? Do Ritza? - raczej stwierdził, niż zaproponował. Nie zadał sobie trudu rezerwowania stolika. Był na ziemi także po to, żeby mitręgę rezerwacji dobrych stolików zostawić ludziom.
      
      * * *
          
      Azirafal był bibliofilem i antykwariuszem. Bardziej jednak bibliofilem, i to zazdrosnym. Gdyby chciał być szczery wobec siebie, musiałby przyznać, że jego księgarnia to magazyn starodruków, a nie punkt wymiany. Nie był wyjątkiem wśród antykwariuszy. Chcąc zachować pozory, że jest naprawdę podrzędnym handlarzem starymi książkami, robił wszystko, aby nikt niczego nie kupił. Nie stosował jedynie środków przymusu bezpośredniego. Wilgoć, stęchlizna, ponure wnętrze, nieregularne godziny otwarcia - wszystko zaaranżował bezbłędnie.
      Kolekcjonował starodruki od dawna i, jak wszyscy bibliofile, specjalizował się.
      Posiadał około sześćdziesięciu woluminów proroctw i przepowiedni na ostatni wiek drugiego tysiąclecia. Miał skłonność do pierwszych wydań Wilde'a. Zgromadził wszystkie Biblie Niecne, których nazwy powstały dzięki skutecznemu działaniu chochlika drukarskiego.
      Wśród nich znajdowały się: Biblia niesprawiedliwych", nazwana tak wskutek błędu zecera, który w I Liście do Koryntian złożył zdanie: Azali nie wiecie, iż sprawiedliwi nie osięgą Królestwa Bożego? Biblia lowelasów" z oficyny Barker and Lucas z 1632 roku, gdzie w szóstym przykazaniu pominięto początkowe Nie", Biblia upławowa", Biblia cukierkowa", Biblia ryb stojących słupka", Biblia z Charring Cross" i wszystkie inne, łącznie z wyjątkowo rzadkim egzemplarzem z londyńskiej oficyny Bilton i Scaggs z 1651 roku.
      Egzemplarz ów pochodził z wydania, które dla tej firmy stało się pierwszą z trzech katastrof edytorskich.
      Pełny, acz nieoficjalny tytuł brzmiał A bodaj tę Biblię wciór-ności". Powstał w następstwie błędu zecerskiego. Słowo błąd nie
      oddaje w pełni rozmiarów pomyłki. W proroctwie Ezechiela, rozdział 48, werset piąty, tekst brzmi następująco:
      2. A przy granicy od strony wschodniej aż do strony morza, Assero-wi jedna.
      3. A przy granicy Asser od strony wschodniej aż do strony morza, Nephtalemu jedna.
      4. A przy granicy Nephtali od strony wschodniej aż do strony morza, Menassemu jedna.
      5. A bodaj to wciórności, za chwilę womitowat będę, gdy o składzie pomyślę. Pan Bilton to żaden pan i panem nie będzie, zaś pan Scaggs to kutwa. I powiadam ci, że każdy kto miałby choć łut rozumu, machnąłby w ciemny kąt tę zecerkę funta kłaków nie wartą i poszedł rozkoszować się miłym słonkiem, a nie siedział tu jak niewolnik w zapleśniałym warsztacie starej megiery.
      6. A przy granicy Ephraim od strony wschodniej aż do strony morza Rubenowi jedna12 .
      Druga klęska wydawnicza oficyny Bilton i Scaggs zdarzyła się w roku 1653. Cudownym zbiegiem okoliczności dżentelmeni ci stali się posiadaczami jednego z tak zwanych Lost Quartos", które zawierało trzy utwory Szekspira nie wydane in folio. Dzieła te nie dotrwały do dzisiaj, ku rozpaczy szekspirologów i teatromanów. Znamy jedynie ich tytuły. Oto jak w swobodnym przekładzie brzmi jeden z nich, prawdopodobnie pierwszej sztuki wielkiego Williama: Komedya o Robinie Hoodzie alibo Bór Sher-woodzki"13.
      Pan Bilton zapłacił sześć gwinei za ów egzemplarz, wierząc święcie, że wydanie in folio zrekompensuje mu to w dwójnasób.
      Wkrótce potem zgubił tę książkę.
      Przyczyn trzeciej klęski edytorskiej panowie Bilton i Scaggs nie zdołali nigdy zrozumieć. Wróżby i przepowiednie były rozchwytywane. Już trzecie angielskie wydanie proroctwa Nostradamusa Wieki" trafiło na rynek, a pięciu Nostradamusów, z których każdy twierdził, że jest tym prawdziwym, podpisywało swoją książkę w całej Anglii. Zbiór przepowiedni Matki Shipton sprzedawał się jak gorące bułeczki.
      W Londynie działało wtedy ośmiu liczących się wydawców i każdy wypuścił przynajmniej jeden zbiorek przepowiedni. Wszystkie były przerażająco niedokładne. O ich powodzeniu zdecydowała zawiłość sformułowań i przygniatający, dyktatorski język wszechwiedzącego narratora. Sprzedano dziesiątki tysięcy egzemplarzy.
       Toż to jakby dostać przywilej bicia własnej monety - mówił pan Bilton do pana Scaggsa14. Pospólstwo wykupi każdą miernotę. Nie zwlekając wydajmy księgę wróżb jakowejś czarownicy.
      Następnego dnia rano znaleźli pod drzwiami pokaźny manuskrypt. Wszystko wskazywało na to, że autor też umiał wyczuć koniunkturę.
      Panowie Bilton i Scaggs nie zdawali sobie sprawy, że oto dysponują jedynym w historii ludzkości zbiorem dokładnych i trafnych przepowiedni obejmującym trzysta i czterdzieści lat przestępnych naprzód, z dokładnym opisem zdarzeń i zjawisk zwiastujących nadejście Armageddonu. Każde zdanie z tego rękopisu warte było ciężkie pieniądze.
      Druk ukończono we wrześniu 1655, akurat na czas ożywienia handlu przed Bożym Narodzeniem15 i natychmiast zorganizowano pierwszą w historii księgarstwa angielskiego wyprzedaż po obniżonych cenach.
      Książka nie sprzedawała się. W ogóle. Nawet w Lancashire, gdzie księgarz umieścił ją na wystawie z dopiskiem rodzimy autor". Autora, a właściwie autorkę, niejaką Agnes Nutter wcale to nie zaskoczyło, gdyż nic, co było z tego świata, nie mogło zaskoczyć Agnes Nutter.
      Napisała tę książkę nie dla zaspokojenia rynku, honorarium czy sławy, lecz wyłącznie po to, by otrzymać jeden egzemplarz gratis, do czego jako autor miała niezbywalne prawo.
      Nikt dokładnie nie wie, co stało się z resztą nie sprzedanego nakładu. Egzemplarze nie zachowały się ani w muzeach, ani w zbiorach prywatnych. Nawet Azirafal nie posiadał takiego. Na myśl, że kiedykolwiek wypielęgnowanymi dłońmi dotknie książki Agnes Nutter, robiło mu się słabo ze wzruszenia.
      Na całym świecie istniał tylko jeden domniemany egzemplarz przepowiedni.
      Spoczywał wygodnie na półce, około czterdzieści mil od restauracji, w której Crowley i Azirafal rozkoszowali się obiadem i ujmując rzecz metaforycznie, zaczął właśnie ostatnie odliczanie.
      
      * * *
      
      Dochodziła trzecia po południu. Od przybycia Antychrysta na świat upłynęło piętnaście godzin, z których trzy ostatnie jeden anioł i jeden diabeł spędzili tęgo popijając.
      Siedzieli naprzeciw siebie na zapleczu obskurnego sklepiku Azirafala w Soho.
      W większości antykwariatów w Soho są zaplecza pełne bezcennych unikatów i białych kruków. Książki Azirafala nie miały ilustracji, za to miały stare brązowe okładki i bogatą ornamentykę stronic.
      Od czasu do czasu Azirafal sprzedał jedną lub dwie, rzecz jasna kiedy nie miał innego wyjścia. Od czasu do czasu w sklepiku zjawiali się poważni panowie w ciemnych garniturach i namawiali, by zechciał sprzedać sklep, a oni zorganizują w tym miejscu punkt sprzedaży detalicznej, który bardziej pasuje do ich planu zagospodarowania przestrzennego dzielnicy. Czasem proponowali gotówkę, kusząc grubymi zwitkami banknotów pięćdziesięciofuntowych. Zdarzało się również, że gdy jedni prowadzili negocjacje, drudzy snuli się po sklepie i z politowaniem kręcąc głowami, mówili o łatwopalności papieru i jakichś beczkach z prochem.
      Azirafal przytakiwał, uśmiechał się i obiecywał, że weźmie to pod uwagę. Potem wychodzili. I nigdy nie wracali.
      Z tego, że jesteś aniołem wcale nie musi wynikać, że jesteś słodkim durniem i naiwniakiem.
      
      * * *
      
      Stół był gruntownie zastawiony butelkami. - Chodzi o to... chodzi o to... - mówił Crowley, starając się skupić wzrok na Azirafalu.  No, chodzi o to...  powtórzył, zastanawiając się, o co mu chodzi. Chodzi mi o... - przerwał i jaśniej dokończył: - delfiny. I o to mi chodzi.
       Jakieś ryby - wtrącił Azirafal.
       Nnnie. - Crowley kiwnął palcem. - To... jes... ssak. Najprawdziwszy s... sy... ssak. A różnica jest w... w... - Mózg Crowleya przypominał nieprzenikniony gąszcz, w którym trudno odszukać cokolwiek, a co dopiero jakąś różnicę. - A różnica polega na tym, że...
       Odbywają gody na lądzie? - podsunął Azirafal. Crowley zmarszczył brwi.
       Nie. Raczej na pewno nie. Chodzi o coś z młodymi. Zresztą wszystko jedno - powiedział, pozbierał myśli i sięgając po butelkę, dokończył: - Chodzi o ich mózgi.
       O co chodzi z mózgami?
       To wielkie mózgi. Jak... stodoła. I o to chodzi. A są wieloryby i mają jeszcze większe mózgi. Słowo daję. Cały ocean mózgów.
       Szajs - mruknął Azirafal, zaglądając melancholijnie w swoją szklankę.
      Crowley spojrzał chłodno, dając mu do zrozumienia, że ta ostatnia uwaga była wsadzeniem kija w szprychy przedniego koła rozpędzonego roweru.
       Że niby jak?
       Szajs. I banialuki. On przecie w głębinie spoczywa, gdy nad nim przetacza się grom. Pod nieprzebytą warstwą polipty... poli-ty... policy, no, tych cholernych wodorostów. I ma się wynurzyć dopiero na koniec, jak się woda zagotuje w oceanie.
      Tak?
       To są fakty!
       No i masz, czegoś chciał. - Crowley wyprostował się. - Ocean bulgoce, delfiniaki rozgotowane na papkę, nic nikogo nie obchodzi. To samo z gorylami. Patrzą, patrzą i mówią: O rety! niebo czerwone, gwiazdy lecą jedna za drugą; co one wyrabiają, te banany? A potem...
       Budują gniazda. Goryle, znaczy - wtrącił anioł, gdy udało mu się nalać do szklanki już za trzecim podejściem.
       Ee... tam.
      Jak Bóg na niebie. Było na filmie. Robią gniazda.
       Chyba chodzi o ptaki - nie dowierzał Crowley.
       Gniazda - upierał się Azirafal.
      Crowley uznał, że lepiej się nie spierać w tej materii.
       No i masz swoje. Wszystkie zwierzęta duże i marne. Znaczy małe. Duże i małe. I mają mózgi. Prawie wszystkie. A potem łubu-du bum bum gruch!
       Ale ty też masz w tym udział - odparł Azirafal. - To ty wodzisz na pokuszenie. Na ogół z dobrym skutkiem. Crowley grzmotnął szklanką o stół.
       To nie ma nic do rzeczy. I nikt im nie każe się zgadzać od samego początku. Właśnie to nie chce ci przejść przez gardło, zgadza się. Wasz punkt w umowie. Macie wciąż wystawiać ludzi na próbę. Ale nie do całkowitej zagłady gatunku.
       Dobrze już, dobrze. Mnie też to się nie podoba tak samo jak tobie, ale już ci mówiłem, że nie mogę być niebusordy... niesubo-ry... no, nie mogę nie wykonać polecenia. Jessem janioł.
       W niebie nie ma teatrów. Filmy wyświetlają raz na tysiąc lat.
       Tylko nie próbuj mnie kusić jęknął Azirafal rozpaczliwie.  Znam cię, ty gadzie z piekła rodem!
       Ale pomyśl tylko  ciągnął nieustępliwie Crowley.  Wiesz, co to wieczność? No, pytam, czy wiesz, co to wieczność? To znaczy, czy rozumiesz, co to wieczność? Widzisz, jest taka wielka góra, na milę wysoka. Gdzieś na krańcach wszechświata. I raz na tysiąc lat zjawia się ten ptaszek.
      Jaki ptaszek? - zapytał Azirafal podejrzliwie.
       Ten, o którym mówię. Raz na tysiąc lat...
       Zawsze ten sam? Co tysiąc lat?
      Po chwili wahania Crowley odpowiedział:
       Tak.
       To musi być cholernie stare ptaszysko.
       Niech ci będzie. Więc co tysiąc lat ten ptaszek leci...
       ...kuśtyka...
       Leci przez cały świat na tę górę i ostrzy sobie dziób...
       Chwilunię, tak się nie da. Między tutaj a krańcami wszechświatajest do licha i jeszcze trochę  anioł zamaszyście poruszył ręką i omal nie spadł z krzesła - różnego tałatajstwa, mój złociutki.
       Ale on tam dociera!  Crowley nie ustępował.
      Jak?
       To nie ma znaczenia!
       Mógłby polecieć rakietą - stwierdził anioł.
       Tak, może i mógłby. Jak chcesz. - Crowley wyraźnie spuścił z tonu.  Tak czy owak, ten ptaszek...
       N... ale na koniec świata, tak mówiliśmy, więc? No musiałaby być taka rakieta, że on do niej wsiada, a do celu dolatuje któreś pokolenie jego następców. I powinien im zawczasu powiedzieć, że jak dotrą do góry, to muszą... - zawahał się. - No właśnie, co muszą zrobić?
       Naostrzyć dzioby o wierzchołek - odpowiedział Crowley. -A potem on wraca...
       ...rakietą...
       ...i tysiąc lat później powtarza to samo  szybko zakończył wywód.
      Zapadła chwila pijackiej ciszy.
       Tyle zachodu, żeby dziób naostrzyć. - Azirafal wpadł w zadumę.
       Słuchaj teraz. Chodzi o to, że gdy wreszcie ptaszek zetrze górę na proszek, to wtedy...
      Azirafal już miał zacząć mówić, gdy Crowley, słusznie przewidując, że usłyszy kilka cierpkich uwag na temat współczynnika ścierania granitu o ptasie dzioby, nie dał mu dojść do głosu i dokończył zdanie:
       Wtedy i tak nie przerwiesz oglądania Dźwięków muzyki". Azirafal zesztywniał.
       To ci się spodoba, zobaczysz - ciągnął niestrudzenie Crowley.
       Ależ mój zlociutki...
       Nie będziesz miał wyboru.
       Słuchaj...
       W niebie panuje bezguście.
      Ale...
       I nie ma ani jednej porządnej japońskiej restauracji. Twarz anioła stężała. W tym stanie myślenie sprawiało mu ból.
       Nie rozwiązuję łamigłówek po pijanemu. Chyba wytrzeźwieję.
      Ja też.
      Obaj skrzywili się z bólu, gdy resztki alkoholu opuszczały ich krwiobiegi, po czym usiedli przyzwoicie, a Azirafal nawet poprawił krawat.
       Nie mogę się wtrącać do boskich zamysłów - wychrypiał po dłuższej chwili.
      Crowley spojrzał taksujące na pustą szklankę i nalał sobie.
       A do diabelskich?
       Przepraszam, nie dosłyszałem?
       No, ten zamysł jest akurat diabelski, nieprawdaż? To moi go powzięli i realizują.
       Ależ tak, tylko, globalnie rzecz biorąc, jest on częścią ogólnego zamysłu boskiego. Wasi nie mogą nic zrobić, niczego, co nie zostało uwzględnione w wielkim, niewysłowionym planie boskim -stwierdził Azirafal z kołtuńskim samozadowoleniem.
       Chciałbyś!
       Nie. Właśnie na tym rzecz polega  zirytowany Azirafal strzelił palcami. Jak wy to nazywacie? Sedno w sprawie?
       Sedno sprawy - poprawił Crowley.
       No właśnie.
       Cóż... skoro jesteś aż tak pewien...
       Nie mam najmniejszych wątpliwości. Crowley spojrzał chytrze.
       W takim razie wyprowadź mnie z błędu, jeśli nie mam racji; nie masz żadnej pewności, iż boski zamysł nie zakłada ewentualnego pokrzyżowania tegoż planu. Konkretnie chodzi i o to, że ty jesteś zobowiązany do szkodzenia złu, gdy sposobność się nadarzy, czy tak?
      Azirafal wahał się.
       W samej rzeczy.
       Zauważasz matactwo i przeciwdziałasz. Czy mam rację?
       Pewnie, pewnie; teraz zresztą raczej zachęcam ludzi, żeby sami przeciwdziałali złu. Oni i tak nie pojmują istoty rzeczy, sam rozumiesz.
       Racja. Święta racja. Zatem tobie zostaje tylko przeciwdziałanie. Ponieważ, o ile mi wiadomo - zapalał się Crowley - przyjście na świat jest ledwie zaczątkiem, niczym więcej. Dopiero wychowanie i środowisko decyduje o osobowości. Właściwie bodźce zewnętrzne. Bez nich dziecko nigdy nie wykorzysta w pełni swojej mocy. No, przynajmniej nie tak jak należy.
       Oczywiście. Moi zwierzchnicy nie będą mieli nic przeciwko temu, że pokrzyżuję twoje plany - powiedział Azirafal, ważąc każde słowo. - Nic a nic.
       Zgadza, się. Dzięki mnie zarobisz na kolejny medal  stwierdził Crowley, uśmiechając się zachęcająco.
       A co się stanie, jeśli dziecko, jak mówię, nie odbierze satanistycznego wykształcenia?
       Chyba nic. Nigdy się nie dowie, co może.
       Ale uwarunkowanie genetyczne...
       Nie podsuwaj mi tu genetyki. Co to ma do rzeczy - uciął Crowley. - Weźmy na przykład Szatana. Stworzony jako anioł, wyrósł na Wielkiego Adwersarza. Jak już chcesz się podpierać genetyką, to powinieneś wiedzieć, że to dziecko może równie dobrze zostać aniołem. Jego ojciec był kiedyś ważną figurą w niebie. Jeśli uważasz, że tylko dlatego wyrośnie z niego diabeł, że jego ojciec stał się diabłem, to tak, jakbyś zakładał, że mysz z obciętym ogonem urodzi małe bez ogonów. Nic tych rzeczy. Uwierz wreszcie, że wychowanie jest najważniejsze.
       Ale bez wyłączności wpływów satanistycznych...
       Cóż! Piekło będzie musiało zacząć od początku. A Ziemia otrzyma w prezencie jedenaście lat istnienia. Chyba warto spróbować. Azirafal znów zamyślił się.
       Więc twierdzisz, że dziecko nie jest złe samo z siebie? - zapytał powoli.
       Tylko potencjalnie. Jest też potencjalnie dobre. To wielki potencjał, który trzeba ukształtować - odpowiedział Crowley i wzruszając ramionami, dodał:  Dlaczego, swoją drogą, stałe posługujemy się przymiotnikami zły", dobry", które są tylko nazwami stron Układu. Istnieją mniej ogólne określenia charakteru człowieka.
       Sądzę, że chyba warto spróbować - powiedział po chwili anioł, a Crowley przytaknął zachęcająco i zapytał:
       Umowa stoi?
      Anioł ostrożnie uścisnął wyciągniętą prawicę diabła.
       Na pewno będzie ciekawiej niż u świętych.
       Na dłuższą metę dziecko wiele na tym skorzysta - stwierdził Crowley. - Za wychowanie w duchu religijnym zasadniczo odpowiadają rodzice chrzestni. Będziemy jego ojcami chrzestnymi.
      Azirafal rozpromienił się.
       Wiesz, nigdy bym o tym nie pomyślał. Ojcowie chrzestni. A niech mnie...
       To wcale nie takie złe. Przyzwyczaisz się, kumie.
      
      
ROZDZIAŁ III
      
      
      Znano ją pod imieniem Scarlett. Obecnie handlowała bronią, ale zajęcie to było dla niej coraz mniej emocjonujące. Nigdy nie im trzymała się jednego fachu zbyt długo - trzysta, najwyżej czterysta lat. Nie chciała wpaść w rutynę.
      Miała lśniące miedzianokasztanowe włosy spływające długimi falującymi pasmami aż do bioder. Wielu mężczyzn było gotowych zginąć dla tych włosów; wielu zginęło. Jej oczy gorzały pomarańczowym blaskiem. Dawano jej dwadzieścia pięć lat. De facto zawsze tyle miała.
      Miała także rozklekotaną ceglastoczerwoną ciężarówkę pełną broni i amunicji najwyższej jakości oraz niewiarygodną zdolność przedostawania się przez wszystkie granice. Zmierzała do małego państewka w Afryce Zachodniej, gdzie trwał podrzędny konflikt lokalny. Dzięki dostarczonej przez nią broni konflikt ów miał przerodzić się w regularną wojnę domową o międzynarodowych reperkusjach. Niestety, naprawa uszkodzenia ciężarówki tym razem przerosła jej możliwości, mimo że miała smykałkę do wszelkiego rodzaju mechanizmów.
      Awaria nastąpiła w samym środku miasta . Miasto owo pełniło funkcję stolicy Kumbolalandii  kraju, gdzie od z górą trzydzie-
      * Tylko z nazwy. Dla przeciętnego Anglika była to większa wieś, zaś dla Amerykanina punkt, gdzie bociany mają pętlę.
      stu lat panował pokój. Od trzydziestu lat było to latyfundium jednego z możnych tego świata. Nie było tam żadnych złóż minerałów, a jego znaczenie strategiczne można by śmiało porównać ze znaczeniem zgniłego banana. Nic więc dziwnego, że coraz częściej dochodziły do głosu siły separatystyczne i nacjonalistyczne, jak w każdym biednym i wyjątkowo nudnym kraiku, gdzie zbyt długo panował niezmącony spokój. Odkąd miecze przekuto na lemiesze, wszystkie plemiona żyły w zgodzie i sennej harmonii. Jedyny poważniejszy incydent, który był wciąż na ustach wszystkich, zdarzył się w 1952. Pijany poganiacz wołów stoczył krótki, ale zacięty pojedynek z nie mniej pijanym złodziejem wołów. Pojedynek zakończył się remisem.
      Scarlett ziewnęła z gorąca i wachlując się kapeluszem, ruszyła do najbliższego baru. Zamówiła piwo, wychyliła kufel i zwróciła się do barmana.
       Siadła mi ciężarówka. Zna się tu ktoś na tym?
      Barman wyszczerzył w szerokim uśmiechu a la Fernandel rząd równych, białych zębów. Wciąż był pod wrażeniem, jak wychyliła kufel do dna.
       Tylko Natan, panienko. Ale dopiero co pojechał do Kaoun-da na fermę teścia.
      Zamówiła kolejne piwo.
       A kiedy wróci ten... no... Natan?
       Za tydzień. Może dwa, szanowna pani. Ale z niego miglanc, hę? - powiedział i pochylając się nad ladą, zapytał - A panienka tak sama?
      Tak.
       Może być niebezpiecznie. Po drogach kręcą się różni rozrywkowi faceci. Nie miejscowi, ma się rozumieć. Scarlett uniosła subtelnie zarysowane brwi. Barman zadrżał mimo upału.
       Dzięki za ostrzeżenie - prychnęła, a jej glos zabrzmiał jak
      złowrogi szelest głębokiej trawy, w której gad sunie do ofiary, całkowicie nieświadomej niebezpieczeństwa.
      Pstryknęła lekko w rondo kapelusza i wyszła swobodnym spacerowym krokiem.
      Żar lał się z afrykańskiego nieba, a ciężarówka pełna broni, amunicji i materiałów wybuchowych rozkraczyła się na środku placu i nic nie wskazywało, że w ogóle kiedyś ruszy.
      Scarlett spojrzała na dach.
      Sęp wciąż tkwił na szoferce. Nie odstępował jej przez ostatnie trzysta mil. Teraz siedział i co pewien czas cicho bekał.
      Przyjrzała się ulicy. Na rogu grupka kobiet plotkowała zawzięcie. Znudzony sklepikarz siedział przy stosie melonów i odpędzał muchy. Kilkoro dzieci bawiło się leniwie na jezdni, z której co chwila podnosił się tuman kurzu.
       Do licha - powiedziała cicho. - Przydałby mi się krótki urlop.
      Była środa.
      W piątek miasteczko zostało obrócone w perzynę.
      W ciągu następnego tygodnia gospodarka Kumbolalandii legła w gruzach, zginęło dwadzieścia tysięcy ludzi, w tym barman zastrzelony przez rebeliantów podczas ataku na barykadę z melonów, a ponad sto tysięcy odniosło rany. Broń dostarczona przez Scarlett spełniła zadanie, do którego została stworzona, a sęp zdechł z powodu otłuszczenia wątroby.
      Wsiadając do ostatniego pociągu odchodzącego z Kumbolalandii, czuła, że nadszedł czas, by coś zmienić. Zbyt długo handlowała bronią. Uznała, że warto by mieć lepsze widoki na przyszłość. Widziała się w dziennikarstwie. Jako reporter wojenny. Założyła nogę na nogę i wachlowała się kapeluszem.
      Kilka przedziałów dalej wybuchła bójka. Scarlett uśmiechnęła się nieznacznie. Gdziekolwiek się zjawiała, ludzie zaczynali się bić. Na ogół o nią. To czasami naprawdę miłe.
      
      * * *
      
      Sable miał czarne włosy, równo przystrzyżoną czarną brodę i właśnie postanowił założyć korporację. Siedział przy drinku ze swoją księgową.
      Jak stoimy, Frannie?
       To nie do wiary. Dwanaście milionów egzemplarzy poszło jak woda.
      Znajdowali się w lokalu znanym jako Szóstka nad Szóstkami", na dachu wieżowca 666 Fifth Avenue w Nowym Jorku, co Sable'owi wydawało się trochę zabawne. Z okien restauracji można było podziwiać całe miasto, a całe miasto w nocy podziwiało rozjarzone trzy czerwone szóstki na każdej ścianie wieżowca. Był to najzwyklejszy numer parceli, ale doszedłszy do niego nie sposób było powstrzymać się od uśmiechu.
      Przyszli do Szóstek" wprost z małej, ekskluzywnej i potwornie drogiej restauracyjki w Greenwich Yillage, gdzie podawano wymyślne potrawy według najnowszych przepisów cuisine nouvelle: strączek fasoli, ziarnko groszku i plasterek piersi kurczaka na wykwintnym, kwadratowym talerzyku z porcelany.
      Pomysł na taką restaurację zrodził się podczas ostatniego pobytu Sable'a w Paryżu.
      Księgowa zmiotła swoją porcję w niespełna minutę i przez resztę obiadu podziwiała ornamenty na talerzu i sztućce. Od czasu do czasu spoglądała na innych gości jak wygłodzony ludożerca, któremu ślinka leci na myśl o dochodzącym na wolnym ogniu pieczystym. Naprawdę czuła się jak kanibal przed obiadem, co serdecznie rozbawiło Sable'a, bawiącego się szklanką z wodą mineralną Perrier.
       Dwanaście milionów? Całkiem nieźle, nieprawdaż?
       Wspaniale.
       Zakładamy korporację. Czas uderzyć w samo serce. W Kalifornię. Chcę mieć fabryki, lokale, wszystko i wszystkich. Cały ten motłoch. Oczywiście nie zarzucamy działalności wydawniczej, ale pora spróbować i czego innego. Mam rację?
      Frannie przytaknęła.
       Zapowiada się ciekawie. Będzie nam potrzeba...
      Przerwała w pół zdania, gdy przy ich stoliku stanął szkielet obciągnięty skórą i ubrany w najnowszy model sukni od Diora. Była tak chuda, że zdawało się, iż kości czaszki za chwilę przebiją okrywającą je skórę. Miała długie blond włosy i perfekcyjnie umalowane usta. Wszystkie matki na świecie pokazywałyby ją palcami, mówiąc do swoich pociech: Zobacz, tak będziesz wyglądać, jak nie zjesz sałatki. Wyglądała jak żywa i bardzo gustowna reklama organizacji pomocy głodującym.
      Była najbardziej wziętą fotomodelką w Nowym Jorku. W ręku trzymała książkę.
       Bardzo przepraszam - zaczęła uprzejmie. - Proszę wybaczyć mi to najście, ale to z powodu pana książki. Zmieniła mnie i mój stosunek do życia. Czy zechciałby pan dać mi swój autograf?
      Jej oczy patrzyły na niego błagalnie spod wspaniale umalowanych powiek.
      Sable łaskawie skinął głową i wziął książkę.
      Nie było żadnym zaskoczeniem, że go rozpoznała. Ciemnoszarymi oczami patrzył na czytelnika ze zdjęcia na tylnej stronie połyskliwej obwoluty. Jego dzieło nosiło tytuł: Dieta bezpokar-mowa". Podtytuły brzmiały: Chude jest piękne" oraz Poradnik dietetyczny wszechczasów".
      Jak pani na imię? - zapytał Sable.
       Sherryl. Dwa r, jedno y i jedno 1.
       Jest pani podobna do jednego z moich bardzo, bardzo starych przyjaciół - powiedział swobodnie, z gracją wpisując dedykację na stronie tytułowej. - Proszę bardzo. Cieszę się, że podoba się pani. To miło mieć wielbicieli.
      Dedykacja brzmiała następująco:
      Sherryl,
      (...) Miarka pszenice za grosz, a trzy miarki jęczmienia zagrasz, a nie szkodź oliwie i winu.
      Obj. św. Jana 6:6 Dr Raven Sable
       Cytat z Biblii - objaśnił.
      Z namaszczeniem zamknęła książkę i zgięta w głębokim ukłonie oddaliła się, dziękując któryś raz za książkę, która wniosła tyle nowych treści w jej życie itd., itd., itp.
      Sable nigdy nie uzyskał tytułu doktora, który umieścił przed nazwiskiem całkowicie bezprawnie. W tamtych czasach nie istniały żadne akademie, a najmniej medyczne. Od razu dostrzegł, że modelka wkrótce zagłodzi się na śmierć. Dawał jej co najwyżej kilka miesięcy. Bezpokarmowa. Uporaj się z wagą raz na zawsze.
      Tymczasem Frannie pracowicie stukała palcami w klawiaturę minikomputera. Robiła obliczenia do dalszej części planów Sable'a dotyczącej kompleksowej zmiany sposobu odżywiania i tradycji kulinarnej na całym Zachodzie. Minikomputer ów dostała w prezencie od szefa. Miał potężną pamięć i był bardzo, bardzo drogi, cienki i smukły. Sable uwielbiał wszystko, co cienkie i smukłe.
       Na początek proponuję kupić jakieś przedsiębiorstwo w Europie, nie wciągające nas w system podatkowy Liechtensteinu. Kierując fundusze przez Wielkie Kajmany do Luksemburga, a stamtąd do Szwajcarii, moglibyśmy wykupić fabryki w...
      Sable nie słuchał. Przed oczyma stanęła mu restauracyjka w Greenwich Yillage. Przyszło mu na myśl, że jeszcze nigdy nie widział tylu wygłodniałych krezusów naraz.
      Na jego twarzy pojawił się szczery, otwarty i szeroki uśmiech zadowolenia z wykonanej pracy. W istocie wszystko, co robił, robił dla zabicia czasu. Znał wiele sposobów zabijania czasu, a niekiedy ludzi.
      
      * * *
      
      Zdarzało się, że ludzie nazywali go White albo Blanc, albo Abus. Bywało, że zwracali się do niego per Kredziak, Białas, Weiss albo Bielajew. Znano go także pod setką innych nazwisk. Miał bladą cerę, popielatoblond włosy i jasnoszare oczy.
      Na pierwszy rzut oka nie przekroczył trzydziestki. Na drugi rzut oka nie zasługiwał.
      Idealny nikt. Jeden z wielu.
      W przeciwieństwie do swoich dwóch kolegów nigdzie nie zdołał zagrzać miejsca.
      Imał się rozlicznych zajęć we wszystkich ciekawszych miejscach na świecie.
      Pracował na podrzędnych stanowiskach w elektrowni jądrowej w Czernobylu, w Windscale i na Wyspie Trzech Mil.
      Był niezbyt ważnym, ale bardzo cenionym członkiem wielu instytucji naukowo-badawczych. Współpracował z konstruktorami silnika spalinowego, twórcami plastiku i puszek do napojów gazowanych.
      Miał złote ręce".
      Nie zwracał niczyjej uwagi. Nie rzucał się w oczy i doskonale wtapiał się w otoczenie. Rozważając rzecz dokładniej, można by to ująć tak: wprawdzie był jednym z wielu pracowitych kółek wielkiego mechanizmu, z których każde ma swoje miejsce i robi co do niego należy - ale kogo, oprócz zegarmistrza, interesują trybiki w kopercie zegarka? Może któregoś dnia spotkaliście go, nawet zamieniliście kilka słów, ale czy ktoś z was pamięta tę pospolitą twarz?
      Obecnie płynął do Tokio jako majtek w załodze wielkiego tankowca.
      Kapitan spał pijany w kajucie. Pierwszy oficer był w dziobowej, a drugi w kuchni. To w zasadzie cała załoga, gdyż statek był całkowicie zautomatyzowany. Człowiek nie miał tu wiele do roboty.
      Jednak jeśli ktoś na mostku przypadkiem nacisnął przełącznik awaryjnego opróżniania zbiorników, automatyczny system kontroli
      otwierał wszystkie zawory i wylewał olbrzymią ilość czarnej mazi do morza. Uwolnione miliony ton ropy czyniły spustoszenie wśród ptaków, ryb, zwierząt, roślin i ludzi w pobliżu miejsca wycieku. Oczywiście statek był wyposażony w wielokrotne systemy zabezpieczające, ba, zabezpieczenia tych zabezpieczeń. Ale co z tego?
      Po katastrofie przeprowadzano długie dochodzenia, ale nawet po ich zakończeniu i analizie trudno było wskazać winnego, wobec czego stosowano dżentelmeński podział odpowiedzialności. Z tym, że kapitana oraz pierwszego i drugiego oficera wyrzucano z wilczym biletem.
      Z bliżej nie znanych powodów nikt dotychczas nie zwrócił uwagi na marynarza White'a, który pełnił wachtę na parowcu trampingowym w połowie drogi do Indonezji. W ładowniach piętrzyły się zardzewiałe metalowe beczki wypełnione wyjątkowo toksycznym herbicydem.
      
      * * *
      
      Był jeszcze ktoś INNY. Na placu w Kumbolalandii. W restauracjach. W rybach i w powietrzu, i beczkach z preparatem chwastobójczym. Na drogach i w domach, w pałacach i w lepiankach.
      Nigdzie nie czuł się obco. Wszędzie czuł się jak u siebie i nie było od niego ucieczki. Robił to, co zawsze szło mu najlepiej i to, co robił, było tym, czym był on sam. Nie czekał. Działał.
      ROZDZIAŁ IV
      Pani Harriet Dowling wróciła do domu z niemowlęciem. Uległa argumentom siostry Faith Prolix brzmiącym o wiele bardziej przekonująco niż sugestie siostry Mary i po konsultacji telefonicznej z mężem postanowiła dać dziecku imię Warlock.
      Jego ekscelencja attache kulturalny wrócił tydzień później i ujrzawszy potomka, ogłosił wszem i wobec, że jest on kubek w kubek podobny do wszystkich jego przodków po mieczu. Polecił sekretarce znaleźć stosowną niańkę, najlepiej przez ogłoszenie w The Lady".
      Crowley widział film Mary Poppins" w telewizji podczas świąt Bożego Narodzenia (rzecz jasna, przyłożył rękę do wielu produkcji telewizyjnych, ale prawdziwej satysfakcji doznał dopiero w czasie pierwszej edycji teleturnieju Skojarzenia"), zaś obecnie przemyśli-wał, jak spowodować huragan z gradobiciem, który malowniczo rozpędziłby tłumy tłoczące się przed frontowymi drzwiami rezydencji attache w Regents Park.
      Ostatecznie zadowolił się rozwiązaniem w postaci strajku pracowników metra, toteż gdy nadeszła pora, do rezydencji przybyła tylko jedna niania.
      Miała na sobie tweedowy kostium i subtelne kolczyki z pereł. Wjej wyglądzie było coś, co poufnym półgłosem podpowiadało, że jest profesjonalistką wysokiej klasy. Mówiła półgłosem, jak angielscy kamerdynerzy w operach mydlanych. Tym samym półgłosem przechodzącym w znaczące chrząknięcia i brzemienne pauzy przekazywano informacje, iż osoba będąca przedmiotem rozmowy ma bardzo osobisty stosunek do gadżetów, które reklamuje w tygodnikach dla dorosłych.
      Skromne buty na płaskim obcasie skrzypiały, gdy szła żwirową alejką do drzwi. Obok człapało śliniące się, szare psisko z żarłocznym błyskiem w przekrwionych ślepiach, które wściekle strzelały na boki.
      Gdy dotarła do drzwi, przez jej twarz przemknął nieznaczny cień złego uśmiechu. Dzwonek zabrzmiał posępnie.
      Otworzył jej kamerdyner z tak zwanej starej szkoły16.
       Na imię mi Ashtoreth. Jestem opiekunką do dziecka. A to jest Korsarz - powiedziała, wskazując na psisko, które zmierzyło kamerdynera fachowym wzrokiem i najwyraźniej rozważało, gdzie zakopać jego ogryzione kości.
      Zostawiła psa w ogrodzie i po błyskotliwej rozmowie wstępnej, satysfakcjonującej obie strony, pani Dowling zaprowadziła ją do nowego podopiecznego.
      Jaki on śliczny - powiedziała niania z wymuszonym, antypatycznym uśmiechem. - Tylko popatrzeć, jak zechce mieć rowerek na trzech kołach.
      Dziwnym zbiegiem okoliczności jeszcze tego samego dnia na służbę został przyjęty kolejny pracownik. Był ogrodnikiem i wkrótce okazał się zdumiewająco biegły w swoim fachu. Jakoś nikogo nie dziwiło, ba, nikt nie zwrócił najmniejszej uwagi na to, że nigdy nie widziano w jego rękach grabi czy sekatora. Nikt nie widział, żeby odganiał stada nieproszonych ptasich gości, które kłębiły się wokół niego. Widziano go jedynie siedzącego w cieniu drzew, a klomby, trawniki i ogród wciąż były wypielęgnowane i pełne kwiatów. 
      Kiedy Warlock zaczął pewnie poruszać się na dwóch nogach i kiedy niania miała wolne popołudnie, często odwiedzał ogrodnika.
       Widzisz, to jest braciszek ślimaczek. A tutaj to siostrzyczka owocówka jabłkóweczka. O, jest i turkucik podjadeczek. Pamiętaj, dziecino, byś na wszystkich drogach życia swego kochał i szanował wszystkie żywe stworzenia - mawiał ogrodnik.
       A niania mówi, że fsystko co żyje beńdzie tylko dywanem pod moje nóżki, panie Flancisku - odpowiedział malec, gładząc czule braciszka ślimaczka i wycierając rączki w kombinezonik a la Żaba Kermit.
       Nie słuchaj tej kobiety - mówił wówczas Franciszek - słuchaj mnie.
      Wieczorem niania Ashtoreth śpiewała Warlockowi kołysankę:
      
      Na Wariacka ze dna piekieł ;
      oczko taty mruga baje, baje się bajeczka 
      nie krótka, nie długa.
      
      Opowiadała także bajeczkę:
      
      Było solne świnek pięć
      Pierwsza do piekła ma chęć. 
      Druga i trzecia mieska podjeść chciała 
      Czwarta dziewicę, choć była zjełczała. 
      A piąta, by zginął jej zięć.
      
       A blat Flancisek mówi, ze mam być dobly, żyć cnot... not... li-wie, kochać fsystkie zwiezontka.
       Nie słuchaj tego mężczyzny, kochanie - odpowiadała niezmiennie niania i kładąc malca do łóżeczka, dodawała:  Słuchaj mnie. I tak to szło.
      Układ sprawdzał się znakomicie. Nieustanny remis. Niania, co prawda, sprawiła chłopcu dziecinny rowerek na trzech kółkach, ale nijak nie zdołała go nakłonić, by jeździł po domu. Poza tym Warlock bał się Korsarza.
      Gdzieś daleko Crowley regularnie spotykał się z Azirafalem. Spotkania odbywały się w londyńskich piętrusach na górze, w galeriach i na koncertach. Porównywali notatki i spostrzeżenia i uśmiechali się z zadowoleniem.
      Kiedy Warlock skończył sześć lat, niania odeszła, zabierając Korsarza. Tego samego dnia ogrodnik złożył wymówienie. Odchodzili posępnie, zmęczonym krokiem, bez wigoru i zapału, z którymi przybyli.
      Ciężar edukacji Warlocka powierzono dwóm guwernerom. Pan Harrison uczył go o wodzu Hunów Attyli, o Draculi z Transylwanii i Ciemnych Stronach Ludzkiej Duszy17. Próbował także nauczyć Warlocka wygłaszania przemówień jątrzących umysły, mącących w głowach i porywających miliony ludzi.
      Pan Cortese nauczał o Florence Nightingale18, Abrahamie Lincolnie oraz jak rozumieć i doceniać piękno sztuki. Próbował uczyć go także o wolnej woli, wyrzeczeniu, nieczynieniu drugiemu co tobie niemiłe.
      Obydwaj czytali chłopcu długie ustępy z Apokalipsy św. Jana. Mimo usilnych starań obydwu, Warlock zaczął objawiać pożałowania godne zacięcie do matematyki. Guwernerzy nie byli zadowoleni z postępów chłopca.
      Dziesięcioletni Warlock lubił baseball, klocki lego i trarisfor-mers, czyli zamaskowane roboty. Zbierał znaczki i uwielbiał bananową gumę do żucia. Z zapałem czytał komiksy, oglądał filmy rysunkowe i szalał na ulubionym beemiksie.
      Crowley był w kłopocie.
      Siedział z Azirafalem w kafeterii British Museum. Był to cichy zakątek dla znużonych piechurów zimnej wojny. Przy stoliku z lewej dwóch Amerykanów, sztywnych jakby kij połknęli, podawało ukradkiem niepozornej brunetce w ciemnych okularach neseser pełen niewiadomego pochodzenia dolarów. Po prawej zastępca szefa MI7 spierał się z miejscowym rezydentem KGB o to, kto ma zatrzymać rachunek za herbatę i rogaliki.
      Crowley w końcu powiedział głośno to, o czym nawet bał się pomyśleć przez ostatnie dziesięć lat.
       W moim odczuciu on jest cholernie normalny. Azirafal włożył do ust kolejną łyżkę przypalonej jajecznicy, spłukał niesmak kawą i wytarł usta serwetką.
       To mój dobry wpływ  rozpromienił się.  Albo jak wolisz punkt dla tego, komu się należał. Czyli dla moich. Crowley pokręcił głową.
       Biorę to pod uwagę. Ale spójrz, on powinien teraz próbować okręcić sobie świat wokół palca. Ustawiać sprawy po swojemu i tak dalej. Chociaż nawet nie musi próbować. Zrobi to bezwiednie. Widziałeś jakieś oznaki, że tak jest?
       No... nie, ale...
       Powinien być jak wulkan budzący się ze snu.
       Nic takiego nie zaobserwowałem, ale...
       Jest zbyt normalny - stwierdził Crowley, bębniąc palcami po stole.  To mi się nie podoba. Coś tu nie gra. Sam nie dam rady tego rozwikłać.
      Azirafal poczęstował się bezą z talerzyka Crowleya.
       Przecież on dopiero dorasta. Nie zapominaj, że przez cały czas był pod bardzo silnymi wpływami. Crowley westchnął.
       Mam nadzieję, że będzie wiedział, co zrobić z diabelskim psem.
      Azirafal uniósł brwi.
       Z diabelskim psem?
       Na jedenaste urodziny. Wczoraj wieczorem dostałem wiadomość z Piekła.
      Wiadomość nadeszła, gdy oglądał swój ulubiony program w telewizji. Aż dziesięć minut zajęło im przekazanie tego, co mogli powiedzieć w dwóch zdaniach i - zanim wrócił normalny dźwięk  Crowley stracił wątek.
       Wysyłają mu diabelskiego psa. Żeby go strzegł i bronił. Największego, jakiego mają.
       Czy nagłe zjawienie się wielkiego czarnego psa nie wzbudzi niepotrzebnych komentarzy? Ze strony rodziców chociażby?
      Crowley wstał gwałtownie, następując na nogę bułgarskiego attache kulturalnego, który prowadził ożywioną rozmowę z naczelnym kustoszem Jej Królewskiej Mości.
       Nikt nie zauważy. Niczego. Takie są realia, aniele. A mały Warlock zrobi z nim, co będzie chciał. Świadomie albo i nie.
       Kiedy pies ma przybyć? Ma już imię?
      Już mówiłem. Na jedenaste urodziny, o trzeciej po południu. Będzie to robić wrażenie, że chłopiec go przygarnął. Potem nada mu imię. Ważne jest, żeby zrobił to osobiście. Wtedy wszystko nabierze sensu. Imię w guście Morderca, Zbój, Zbir, Gangster.
       Będziesz na miejscu? - zapytał anioł od niechcenia.
       Nie stracę ani chwili. Mam nadzieję, że chłopcu nie dolega nic poważnego. Reakcja na psa powinna sporo wyjaśnić. Byłoby dobrze, gdyby go odpędził albo przynajmniej się przestraszył. Ale jeśli nada psu imię, przegraliśmy. Będzie miał w sobie całą potęgę, a Armageddon tuż, tuż.
      Azirafal pociągnął łyk wina, które ze zbyt wytrawnego Beaujolais zmieniło się w lekkie, subtelne Chateau Lafitte, rocznik 1975.
       Sądzę, że dotrzymam ci towarzystwa.
      
ROZDZIAŁ V
      
      
      Był gorący sierpniowy dzień. Nad Londynem wisiało ciężkie, wilgotne, cuchnące spalinami powietrze. Na przyjęciu z okazji jedenastych urodzin Warlocka goście dopisali.
      Przybyło dwudziestu chłopców i siedemnaście dziewcząt, a także pokaźna grupa ostrzyżonych najeża dżentelmenów w jednakowych, ciemnych garniturach szytych na miarę kabury. Przybył także pokaźny sznur dostawców łakoci prowadzony przez czarnego przedpotopowego bentleya.
      Wprawdzie Harveya i Wandę, parę zawodowych wodzirejów dziecięcych zabaw, powalił nagle nieznany wirus birmańskiej grypy, ale ku ogólnemu zaskoczeniu natychmiast udało się zorganizować zastępstwo w osobie iluzjonisty-prestidigitatora.
      Prawie każdy ma jakieś hobby. Mimo nalegań Crowleya, Azirafal postanowił zrobić użytek ze swojego.
      Był bardzo dumny ze swoich umiejętności prestidigitatora. Pobierał nauki w latach siedemdziesiątych ubiegłego stulecia u samego Johna Maskelyne'a. Przez cały rok pilnie ćwiczył gibkość palców, manipulacje z monetą i wyciąganie królika z pustego cylindra. Mniemał, że należy do czołówki. Rzecz jednak w tym, że chociaż potrafił wykonać numery, które wprawiłyby w osłupienie najwyższe władze zrzeszenia Mistrzów Czarnej Magii, nigdy nie uciekał się podczas występów do swoich wrodzonych umiejętności, a to poważnie osłabiało jakość przedstawienia. Zaczynał żałować, że zaprzestał systematycznych ćwiczeń.
      Pocieszał się jednak, że znajomość iluzji to, w jego przypadku, jak jazda na rowerze. Kto raz się nauczył, nigdy nie zapomina. Co prawda czarnoksięską pelerynę pokryła gruba warstwa kurzu, ale gdy ją założył, od razu poczuł się lepiej. Nawet zaczął mówić żargonem.
      Twarze bez wyrazu patrzyły na niego z lekceważącym niezrozumieniem. Crowley, stojący w białym uniformie za bufetem, chciał się zapaść pod ziemię ze wstydu.
       A teraz uwaga, dziewczęta i chłopcy! Widzicie mój cylinder? Stary i pognieciony, prawda? Toż to rupieć, nie cylinder, powie niejedno z was. Proszę, tu nic nie ma i tu nic nie ma. Jest pusty? Jest. Oczywiście, że jest. Ale zaraz... chwileczkę... co tu...? Kto tu...? Co to za gość? Ach, toż to nasz stary znajomy, królik Harry! Skąd się tu wziąłeś, przyjacielu?
       Siedział ci w kieszeni - stwierdził Warlock, a pozostali skinęli potakująco głowami. Za kogo ich uważał? Za dzieci, czy co?
      Azirafal przypomniał sobie wskazówkę Maskelyne'a, jak reagować na bezczelnych antyklakierów. Obróć to w żart ptasi móżdżku - mawiał mistrz. - Do ciebie mówię, panie Wyrwiśmiech (był to artystyczny pseudonim Azirafala). Rozśmiesz ich, a wszystko ujdzie ci na sucho.
       Oho, ho! To ty znasz sztuczkę z cylindrem, chłopcze? - wykrztusił. Dzieci patrzyły beznamiętnie.
       Jesteś do bani - stwierdził Warlock. -Ja chciałem kreskówki.
       On ma rację. Jesteś do niczego  powtórzyła jak echo dziewczynka uczesana w koński ogon. -1 pewnie zboczeniec.
      Zrozpaczony Azirafal spojrzał na Crowleya. Jego zdaniem Warlock zdradzał wystarczające oznaki zepsucia wpływami piekielnymi. Zatem im prędzej pojawi się piekielny czarny pies, tym lepiej, bo wtedy będą mogli spokojnie zabrać się jak najdalej stąd.
       A teraz uwaga, uwaga! Czy ktoś z was, najmilsi, ma może przy sobie coś takiego, jak srebrna trzypensówka? Nie, paniczu? Cóż to wobec tego wystaje panu zza ucha?
       Na moich urodzinach były kreskówki - ogłosiła bezceremonialnie dziewczynka z końskim ogonem. - I dostałam transfor-mersa i konia na biegunach, i taki pojazd, co sam skręca, i czołg na radio, i...
      Crowley jęknął. Przyjęcia dziecięce to imprezy, na które żaden anioł mający choć kroplę oleju w głowie nie poszedłby za żadne skarby. Piskliwe dziecinne głosiki rozbrzmiały z cyniczną wyrachowaną radością, gdy Azirafalowi wypadły z kieszeni trzy metalowe kółka, które dopiero miał połączyć.
      Crowley odwrócił głowę i zatrzymał wzrok na stosie prezentów. Spomiędzy paczek spojrzało na niego dwoje paciorkowatych oczu.
      Nie doszukał się w nich czerwonego blasku. Człowiek nigdy nie był pewien swego, kiedy miał coś do załatwienia z piekielnymi urzędnikami. (Pies kanapowy, pies obronny czy piesek preriowy to dla nich tylko pies. Całkiem możliwe, że przysłali skoczka pustynnego - też zwierzę, a ich rozliczają od sztuki).
      Ten wyglądał normalnie. Mieszkał sobie spokojnie, w klatce pełnej kulek, dźwigni, kładek, drabinek i innych pomysłowych urządzeń, z których oprawcy czasów wielkiej inkwizycji byliby dumni. Na szczęście nie mieli wtryskarki i polistyrenu.
      Crowley spojrzał na zegarek. Nie przyszło mu do głowy zmienić baterię, która wylała się trzy lata temu, a mimo to zegarek wskazywał dokładny czas. Była za dwie trzecia.
      Azirafal zaczynał tracić głowę.
       Czy ktoś z was, szanowna publiczności, ma może chusteczkę do nosa? Nie?
      Za czasów królowej Wiktorii rzeczą nie do pomyślenia było nie mieć chusteczki do nosa, sztuczka zaś miała polegać na wyczarowaniu z takowej gołębia, który  notabene  od pewnego czasu dziobał nerwowo nadgarstek Azirafala. Bez chusteczki ani rusz. Anioł próbował bezskutecznie ściągnąć na siebie uwagę Crowleya. Wreszcie w odruchu desperacji wskazał jednego z ochroniarzy, który drgnął zaniepokojony.
       Ty. Tak, ty, w garniturze. Podejdź tu. A teraz, jeśli dobrze poszukasz w wewnętrznej kieszeni marynarki, to z pewnością znajdziesz piękną, jedwabną chusteczkę.
       Nie, psze pana. Obawiam się, że nie, psze pana - odparł strażnik, patrząc przed siebie.
      Azirafal rozpaczliwie puszczał oczka.
       Ależ mój drogi, sprawdź. Proszę.
      Ochroniarz sięgnął do kieszeni. Powód nagłego zdziwienia na twarzy objawił się niebawem zebranym w postaci żółtej jedwabnej chusteczki z koronkowym obszyciem. W tej samej chwili Azirafal zorientował się, że pomysł z koronką był chybiony, gdyż przy wyjmowaniu zaczepiła o rewolwer, a ten wyskoczył z kabury, zawirował w powietrzu i wylądował ciężko w środku misy z galaretką.
      Zerwały się frenetyczne oklaski.
       No, to już coś! - stwierdził koński ogon. Warlock przebiegł przez pokój i chwycił rewolwer.
       Ręce do góry, psie syny  zawołał radośnie.
      Ochroniarze znaleźli się w kłopotliwym położeniu.
      Kilku niepewnie sięgało po broń, pozostali starali się niezauważalnie zbliżyć lub odsunąć od uzbrojonego chłopca. Dzieci, jak jeden mąż, zaczęły domagać się rewolwerów. Odważniejsze próbowały nawet zabrać je ochroniarzom.
      i y Ktoś rzucił galaretką w Warlocka.
      Chłopiec pisnął i pociągnął za spust.
      Magnum .32 w wersji dla CIA to model ciężki i potwornie skuteczny. Bez trudu przerzuca słonie przez ulicę, a pechowiec, który znalazł się na trasie pocisku, natychmiast zmienia się w czerwoną mgiełkę, kilka strzępów i trochę papierkowej roboty dla biura ewidencyjnego.
      Azirafal mrugnął.
      Z lufy rewolweru wystrzelił cienki strumień wody. Trafił w Crowleya, który spoglądał przez okno na ogród i szukał wielkiego czarnego psa. <. Azirafal zmieszał się.
      W tej chwili duża kremówka wylądowała mu na twarzy.
      Dochodziło pięć po trzeciej.
      Nieznacznym ruchem dłoni zmienił pozostałe rewolwery w sikawki i wyszedł.
      Crowley odnalazł go na chodniku przed rezydencją, gdy z zakamarków fraka usiłował wydostać wymiętego gołębia.
       Za chwilę będzie za późno - stwierdził anioł.
       To widzę. Za głęboko chowasz rekwizyty - odparł Crowley.
      Wyjął śniętego gołębia z fałdów i chuchnięciem przywrócił go do życia. Ptak zagruchał i odfrunąl. Teraz będzie po trzykroć ostrożniej szy.
       Nie chodzi o gołębia, ale o psa. Spóźnia się. Crowley pokręcił głową w zamyśleniu.
       Zobaczymy.
      Otworzył drzwi samochodu i włączył radio.
      I should be so lucky  lucky  lucky - lucky, I should be so lucky in WITAJ CROWLEY!
       Cześć, kto mówi?
       DAGON, MISTRZ KARTOTEKI, PAN OBŁĘDU I WICE-KSIĄŻĘ SIÓDMEJ TORTURY. CZYM MOGĘ SŁUŻYĆ?
       Psem piekielnym. Chciałem tylko, hm, upewnić się, że wyruszył bez kłopotów.
       DZIESIĘĆ MINUT TEMU. DLACZEGO PYTASZ? JESZCZE NIE DOTARŁ? COŚ SIĘ STAŁO?
       Skądże. Nic się nie stało. Wszystko okay. Oho, chyba jest. Dobry piesek. Śliczny piesek. Wspaniały. Postaraliście się. Miło się z tobą gawędzi, Dagon. To na razie.
      Wyłączył radio.
      Spojrzeli na siebie. Z rezydencji dobiegł donośny huk wystrzału i brzęk tłuczonego szkła.
       Do licha - Azirafal nieudolnie wymamrotał przekleństwo. Nie zaklął ani razu przez sześć tysięcy lat i nie miał zamiaru uczyć się tej sztuki. - Chyba jednego przeoczyłem.
       Psa nie ma - stwierdził Crowley.
       Psa nie ma - powtórzył jak echo Azirafal.
      -.Wsiadaj'- powiedział diabeł i westchnął. - Musimy porozmawiać. Aha... Azirafalu?
      Tak?
       Zanim wsiądziesz, zetrzyj z twarzy tę cholerną kremówkę, dobrze?
      
      * * *
      
      Był upalny, spokojny sierpniowy dzień. Z dala od centrum Londynu. Za to w pobliżu Tadfield przydrożne chwasty uginały się pod ciężarem grubej warstwy kurzu i zaschniętego błota. Zewsząd dobiegało letnie brzęczenie pszczół zapracowanych wśród krzewów. W powietrzu unosił się zapach świeżo odgrzanej stęchlizny.
      Rozległa się nagle wrzawa tysięcznych tłumów skandujących Niech żyje" i szybko zamilkła.
      Na drodze zmaterializował się czarny pies.
      Z pewnością pies. Miał wszystkie cechy psa.
      Istnieją psy, na widok których nasuwa się nieodparte spostrzeżenie, że - mimo racjonalnych argumentów popartych wybitnymi osiągnięciami zwolenników teorii ewolucji - wystarczą dwa dobre śniadania, by pies stał się z powrotem wilkiem. Takie psy podchodzą pewnym, zdecydowanym krokiem. Sprężyste mięśnie grają pod skórą, gotowe do skoku. Z pyska śmierdzi, a gdy stojący opodal właściciel informuje słodkim głosem, że to stary pieszczoch, więc każ mu odejść, gdy zacznie się naprzykrzać, w przymrużonych ślepiach zapalają się ogniki rodem z plejstocenu.
      Z tego psa wyrósłby na pewno przyzwoity kanapowiec lub pod-kanapowiec, a jego jedynym hobby byłoby ogryzanie gumowej kości w niszy za wersalką.
      Z przepastnego gardła dobywał się dudniący, złowrogi warkot, który milknie tylko wtedy, gdy szczęki zacisną się na gardle ofiary. Cieknąca z pyska ślina utworzyła kałużę na asfalcie. Zrobił kilka kroków i węszył. Nasłuchiwał, strzygąc uszami. Z daleka dobiegły go ludzkie głosy. A najbardziej jeden głos. Głos należał do chłopca, ale był to głos, któremu miał być posłuszny i nie śmiał się sprzeciwiać. Pójdzie za nim, jeśli głos powie chodź" i zabije, jeśli głos rozkaże zabij". Głos Jego Pana19.
      Przeskoczył żywopłot i ruszył przez łąkę. Pasący się spokojnie rasowy buhaj zmierzył wzrokiem przybysza, rozważył szansę i szybko odbiegł w drugi koniec pastwiska. Głos dochodził z rzadkiego zagajnika. Czarny pies tocząc ślinę, podczołgał się bliżej.
      Inny głos powiedział:
       A właśnie że nigdy. Zawsze mówisz, że on to zrobi, a nigdy nie robi... Myślałby kto, że twój tata kupi ci zwierzaka. Nie ma mowy. A jak ci kupi, to pewnie nic ciekawego. Pewnie patyczaki. Bo twój tata myśli, że to ciekawe.
      Słysząc to, czarny pies zrobił ruch będący psim odpowiednikiem wzruszenia ramionami, ale natychmiast stracił zainteresowanie mówiącym, bo oto odezwał się jego Pan.
       Będę miał psa.
       Co ty powiesz? A skąd wiesz, że to będzie pies?! Przecież nikt nie mówił, że dostaniesz psa. I zobaczysz, twój tata będzie ciągle gadał, ile toto je.
       Przeważnie kocierpkę - wtrącił trzeci głos. Był bardziej afektowany niż dwa poprzednie. Należał do kogoś, kto przed sklejeniem plastikowego samolotu nie tylko odetnie, oczyści i posegreguje części według załączonej instrukcji, ale także starannie pomaluje to, co ma być pomalowane oraz rzecz jasna, skrupulatnie wyliczy czas schnięcia farby. To tylko kwestia czasu, kiedy ten głos będzie należał do biegłego księgowego.
       Wcale że nie je kocierpki. Tylko nie mów, że widziałeś, jak pies je kocierpkę.
       Nie pies, tylko patyczaki. Naprawdę to bardzo ciekawe robaki. Jak mają gody, to się zjadają.
      Zapadła cisza. Pies podczołgał się bliżej i zobaczył, że głosy dochodzą z jamy.
      Zagajnik krył kredowy kamieniołom, z rzadka porośnięty dziką winoroślą i kolczastymi krzewami. Stary, ale nie opuszczony. Używany głównie przez deskorolkarzy i cyklistów juniorów, którzy po wielogodzinnych szaleństwach na gładszych odcinkach rumowiska w pełni zasługiwali na tytuł Mistrza Startego Kolana.
      Postrzępiona lina do niebezpiecznej wspinaczki zwisała z grubszej gałęzi... Tu i ówdzie leżały kawałki zardzewiałego żelastwa i spróchniałych desek. Niektóre malowniczo wkomponowane w gałęzie drzew. Z kępy pokrzyw dumnie sterczała osmalona tabliczka Triumph Herald Estate".
      W przeciwnym końcu plątanina drutów, prętów i kółek świadczyła, że w tym miejscu znajdowała się kiedyś filia słynnego londyńskiego złomowiska zwanego Zapomnianym Cmentarzyskiem, gdzie kończyły żywot koszyczki i wózki z supermarketów.
      Miejsce to było rajem dla dzieci. Dorośli mówili o nim Wilczy Dół.
      Spoglądając przez pokrzywy, pies ujrzał w środku wyrobiska cztery postacie. Siedziały na nieodłącznym składniku wszystkich tajnych narad - na skrzynce po mleku.
       A właśnie że nie.
       A właśnie że tak.
       A właśnie że nie  powtórzył pierwszy głos. Miał wyższy tembr i należał do dziewczynki. Brzmiały w nim nutki grozy i fascynacji.
       A właśnie że tak. Jak bonie-dydy. Jak wyjeżdżaliśmy na urlop, to miałem sześć sztuk w słoiku. No i zapomniałem zmienić im ściółkę i kocierpkę i jak żeśmy wrócili, to w słoju był tylko jeden taki gruby.
       Ee tam... To nie patyczaki, tylko modliszki. Ja raz widziałem w telewizji, jak taka duża samica zjadła tego drugiego, a on nic nie powiedział. Nawet się nie ruszył.
      Znów zapadła wymowna cisza.
       A o co one się modlą? - zapytał Głos Jego Pana.
       A bo ja wiem? Pewnie, żeby nie musiały się żenić. Pies przysunął się jeszcze bliżej i przez dziurę w desce spojrzał w dół.
       Zobaczysz, że będzie tak jak z moim rowerem - powiedział zdecydowanie pierwszy głos. -Ja chciałem taki rower z przerzutką, na siedem biegów i z długim siodełkiem i koniecznie, żeby był czerwony i w ogóle, a oni kupili mi taki jasny niebieski. Z koszykiem! Dziewczyński rower!
       No... ale ty jesteś dziewczyną  stwierdził jeden z pozostałych głosów.
       To dyskryminacja seksualna. Dają ci dziewczyńskie prezenty tylko dlatego, że jesteś dziewczyną.
       Ale ja dostanę psa - powiedział zdecydowanie Głos Jego Pana. Nie widział twarzy. Pan siedział tyłem.
       No pewno. Takiego dużego, ogromniastego rotweilera, co nie? - zakpiła dziewczyna.
       Właśnie że nie. To będzie taki pies do zabawy - powiedział Głos Jego Pana. - Wcale nie duży...
      ...oko w pokrzywach gwałtownie opadło...
       ...ale za to bardzo mądry. I będzie umiał wejść do nory królika i będzie miał jedno śmiesznie oklapnięte ucho. I to będzie kundel. Rasowy kundel.
      Siedząca w wyrobisku czwórka nie usłyszała świstu implozji nad krawędzią jamy. Dźwięk ten będący skutkiem transformacji dużego psiska w małego sympatycznego kundelka nie dotarł do zaaferowanej dyskusją grupki.
      Po chwili rozległ się cichy trzask, jakby psie ucho dotąd postawione na sztorc na skutek zmian chrzęści nagle oklapło.
       I dam mu na imię... - ciągnął Glos Jego Pana... - będzie się wabił...
       No jak? Jak go nazwiesz? - dopytywała się dziewczynka.
      Pies czekał w napięciu. Oto ta chwila! Nadanie imienia. Za chwilę życie nabierze treści. Odnajdzie cel i własną tożsamość. Oczy wciąż pałały czerwonym blaskiem, choć znajdowały się znacznie bliżej ziemi, a łodygi pokrzyw dziwnie zgrubiały.
       Będzie się wabił Pies! - oznajmił Pan. - To takie przyjemne imię. I nie ma z nim kłopotów.
      Diabelski pies zawahał się. Na dnie demonicznego mózgu psa głos mówił, że coś jest nie w porządku, ale posłuszeństwo i wielkie psie oddanie przyćmiło największe nawet obawy. Tak czy owak, kto niby miał określić wielkość diabelskiego posłańca?
      Potruchtał w dół na spotkanie przeznaczenia.
      Chociaż zawsze chciał rzucać się na obcych ludzi, teraz, o dziwo, zorientował się niespodziewanie dla samego siebie, że chciał przy tym merdać ogonem.
      
      * * *
      
      A mówiłeś, że to on! - zrzędził Azirafal, odruchowo zdejmując ostatnie kawałki kremówki z marynarki i oblizując palec.
       Bo to był on! - odparł Crowley. -Ale chyba powinienem się upewnić, prawda?
       Najwyraźniej wtrącił się ktoś trzeci.
       Nie ma żadnych trzecich. Jesteśmy tylko my, Dobry i Zły. Jedna albo druga strona Układu - stwierdził Crowley i grzmotnął w kierownicę. - Będziesz zdumiony, gdy zobaczysz, do czego zdolni są tam, na Dole.
       Nie mniej niż ty, gdy zobaczysz, co potrafią tam, na Górze.
       Daj spokój! U was przynajmniej wiedzą co to litość  uciął kwaśno Crowley.
       Poważnie? Byłeś kiedy w Gomorze?
      Jasne. Pamiętam jedną świetną gospodę. Znakomita kuchnia i przepyszne koktajle na nalewce daktylowej. Z gałką muszkatołową i skórką cytryny, zaraz., to był... .
       Chodzi mi o POTEM!
      Och...
      Azirafal zmienił wątek.
       Musiało się coś zdarzyć w szpitalu. .'.- Wykluczone! Tam było pełno ludzi.
       Czyich ludzi? - zapytał lodowato Azirafal.
       Moich... no, nie dosłownie - uściślił Crowley. - Chodzi o, hm, satanistów.
      Chciał, żeby to zabrzmiało jak ostateczne podsumowanie dyskusji. W pewnych nielicznych kwestiach byli jednomyślni. Obaj
      uważali, że świat jest na tyle ciekawy, ba, zajmujący, że warto skorzystać z jego radości tak długo, jak to możliwe. Istniało jednak wiele spraw, do których ich osobisty stosunek był skrajnie różny. Z wielu powodów. Jednym z takich punktów spornych byli czciciele Księcia Ciemności. Crowley nie cenił ich zbyt wysoko. Jego zdaniem byli żenujący i krępujący. Nie mógł być dla nich niegrzeczny, ale z drugiej strony czuł to, co weteran wojny wietnamskiej czuje do sąsiada, udającego się w galowym mundurze na niedzielne zebranie Straży Obywatelskiej.
      Poza tym ich zapał był wręcz deprymujący. Przebieranki, pen-tagramy, odwrócone krzyże i koguty z poderżniętymi gardłami mogły zauroczyć większość diabłów, ale były całkowicie zbędne. Satanistą stajesz się, bo masz taką wolę. Możesz przeżyć życie jako satanista, nie mając pojęcia o istnieniu pentagramu, a zabitego koguta widzieć tylko jako główny składnik kurczaka a la Ma-rengo!
      W dodatku większość tradycyjnych satanistów to bardzo mili ludzie. Przemawiali z takim samym patosem jak kaznodzieje, używali tych samych gestów, a potem wracali do domów i przez resztę tygodnia pędzili żywot przeciętnej miernoty, którą złe zamysły omijają z daleka.
      Jeśli chodzi o pozostałych, to...
      Byli także sataniści, na myśl o których Crowley skręcał się ze wstydu. Powodem nie było to, co robili, ale że za wszystko winili Piekło. Potrafili wymyślić coś, co nawet najbardziej wyuzdanemu diabłu nie przyszłoby do głowy, dopuszczali się bezmyślnego okrucieństwa, po czym krzyczeli, że to diabeł ich podkusił, a sędziowie przysięgli współczująco kiwali głowami. Na dobrą sprawę tak zwany diabeł rzadko kiedy namawiał do złego. Wcale nie musiał. I tego właśnie ludzie nie potrafili zrozumieć. Zdaniem Crowleya Piekło było źródłem zła w tym samym stopniu, co Niebo fontanną dobroci. Były to tylko strony rozgrywające partię po przeciwnych stronach szachownicy. Sedno sprawy, czyli największa dobroć i najgorsze zło, tkwiło w ludzkim umyśle.
       No tak. Sataniści.
       Zupełnie nie rozumiem, jak mogli pozamieniać niemowlęta - stwierdził Crowley. - Przecież to wcale nie było skomplikowane...
      Zatrzymał samochód. Z niemałym trudem odtworzył postać drobnej zakonnicy i przypomniał sobie, że jak na satanistkę była wyjątkowo roztrzepana. Był tam jeszcze ktoś. Przypomniał sobie fajkę i od dawna niemodny wzorzysty sweter. Mężczyzna, który już na pierwszy rzut oka wyglądał na przyszłego ojca.  Musiało być jeszcze jedno niemowlę.
      Powiedział o tym Azirafalowi.
       Dobrze, że tylko jedno - skwitował anioł.
       Wiemy, że dziecko żyje, a więc...
       A skąd?
       Czy uważasz, że siedziałbym tu obok ciebie, gdyby zjawiło się tam, na Dole?
       Słuszna uwaga.
       Zatem trzeba go odszukać. Przejrzeć kartoteki w szpitalu. Silnik zakasłał i zaskoczył. Samochód ruszył do przodu z impetem, który wgniótł Azirafala w fotel.
       A potem?
       Potem odnajdziemy dziecko.
       Ale co POTEM? - nalegał anioł, gdy samochód podskoczył na krawężniku
       Nie wiem.
       Wielka szkoda.
       Chyba tak. - (No i gdzie się ciągniesz, kandydacie na mielone?!) - Przypuszczam, że nie mogę liczyć (No, prosto pod koła! I co, bieżnikowany pajacu?) - na azyl u twoich?
       Właśnie chciałem zapytać cię o to samo. - (Prosto pod samochód! Kieruj się na latarnię, świetliku dwukołowy!),
      Jest na jezdni na własne ryzyko! - odparł Crowley, wciskając się na trzeciego tak, że żyletka nie zmieściłaby się między pojazdami.
       Patrz, jak jedziesz! Słyszysz! Gdzie jest ten szpital?
       Gdzieś na południe od Oksfordu.
      Azirafal kurczowo chwycił się deski rozdzielczej.
       Przecież nie możesz jechać dziewięćdziesiąt mil na godzinę przez centrum Londynu!
       Niby dlaczego? - zapytał Crowley, spoglądając na licznik.
       Rozwalisz nas. To znaczy pozbawisz życia - poprawił się szybko i nieco rozluźniony dodał: -Albo kogoś przejedziesz.
      Crowley wzruszył ramionami. Ten anioł chyba nigdy nie poczuje ducha dwudziestego stulecia. Skoro do tej pory nie mieściło mu się w głowie, jak można jechać dziewięćdziesiąt mil na godzinę przez Oxford Street. Wystarczyło zaaranżować sprawy tak, aby wciąż mieć wolną drogę. A ponieważ wszyscy wierzyli, że absolutną niemożliwością jest jechać dziewięćdziesiąt mil na godzinę po Oxford Street w godzinach szczytu, nikt ich nie zauważył.
      Samochody górowały nad końmi. Silnik spalinowy był prawdziwym darem Boż... błogosł... no powiedzmy, że pomagał Crowleyowi złapać wiatr w żagle. W zamierzchłych czasach, gdzieś koło Początku, wybrał się w interesach konno na ognistym rumaku, który krzesał iskry spod kopyt i dziko spoglądał wokół. Tak wtedy podróżowały diabły. Gdy wypadł z siodła, doszedł do wniosku, że odbył dwie konne podróże za jednym razem - pierwszą i ostatnią. Nie umiał obchodzić się ze zwierzętami.
      Mijali Chiswick. Azirafal otworzył schowek z kasetami i zaczął przeglądać zawartość.
       Co to takiego Velvet Underground?
       Nie w twoim guście.
       Rozumiem. Bi-bop - skonstatował anioł.
       A wiesz, Azirafalu, że nawet jeden na milion słuchających nie skojarzyłby tej nazwy z muzyką rozrywkową?
       O, to będzie lepsze. Koncert fortepianowy b-moll Czajkow-skiego  powiedział anioł, wkładając kasetę do odtwarzacza.
       Nie spodoba ci się - stwierdził Crowley z westchnieniem. -Jest w samochodzie od dwóch tygodni.
      Równe, rytmiczne dudnienie gitary basowej wypełniło pojazd. Mijali Heathrow.
      Azirafal zmarszczył brwi.
       Co to jest? Nie poznaję!
       To Another One Bites the Dust" Cząjkowskiego  odparł Crowley, przymykając oczy, gdy przejeżdżali przez Slough.
      Jadąc przez uśpione Chiltern, wysłuchali ponadto We arę the Champions" Williama Byrda oraz I Want to Break Free" Beethove-na, ale żaden utwór nie był tak dobry jak Fat Bottomed Girls" Vau-ghna Williamsa.
      Istnieje przekonanie, że najpiękniejsze melodie wygrywa Diabeł.
      Szczerze mówiąc, jest to prawda. Za to w niebie mają najlepszych choreografów.
      
      * * *
      
      Na zachód od Oksfordu rozciągała się rozległa równina. W pobliskich sennych wioskach migotały światła, znacząc domostwa średnio zamożnych gospodarzy, którzy udawali się na zasłużony odpoczynek po pracowitym dniu spędzonym na redagowaniu materiałów, konsultacjach finansowych czy programowaniu komputerów.
      Na wzgórzu w ciemnościach błyszczało kilka zapomnianych robaczków świętojańskich.
      Jednym ze świetlików - naj straszniej szych symboli dwudziestego wieku -jest teodolit. Napotkany w polu zdaje się głosić, że niebawem rozpoczniemy poszerzanie drogi, wokół której zbudujemy dwieście domków jednorodzinnych harmonizujących ze swoistym charakterem i krajobrazem okolicy. Makieta projektu koncepcyjnego do wglądu".
      Nawet najbardziej skrupulatny geodeta nie robi pomiarów o północy, a jednak wyżej wspomniany przyrząd tkwił na trójnogu wbitym w torfowisko. Niewiele teodolitów ma zwieńczenia w postaci leszczynowego pręta. Jeszcze mniej teodolitów ma kryształowe wahadełko i celtyckie inskrypcje na stelażu.
      Lekki wietrzyk poruszał peleryną okrywającą smukłą postać manipulującą pokrętłami. Peleryna była ciężka, wodoszczelna i miała ciepłą podpinkę.
      Większość książek o czarach podaje, że czarownice pracują nago. Zapewne dlatego, że autorami tych dzieł są mężczyźni.
      Smukła postać należała do młodej kobiety znanej jako Anathe-ma Device. Nie była pięknością. Osobno każda część jej twarzy była śliczna, ale całość przypominała obrazek sklecony na prędce z tego, co akurat było pod ręką. Chyba najlepiej pasowało do niej określenie pociągająca". Koneserzy i językoznawcy powiedzieliby zapewne atrakcyjna babka", ale ostatni człon trącił latami pięćdziesiątymi.
      Młode kobiety nie powinny odbywać samotnych spacerów w nocy, nawet w Oksfordzie. Jednak każdy potencjalny zboczeniec sparzyłby się, próbując napastować Anathemę Device. Była przecież czarownicą. Z tego wynikało, że kierowała się przezornością i rozsądkiem. Nie polegała zbytnio na zbawczej mocy zaklęć i amuletów, większą pewność siebie dawał jej trzydziestocentymetrowy bagnet za paskiem.
      Spojrzała w okular i zrobiła kolejną poprawkę.
      Mamrotała coś pod nosem.
      Geodeci często mamroczą. Mamroczą na przykład, że zanim się zorientujecie, pobiegnie tędy obwodnica albo że to będzie trzy i pół metra z tolerancją dwóch angstremów".
      Anathema mamrotała zupełnie co innego.
      Ciemną nocą (w świetle księżyca na południowo-południowy wschód dalej na południowy zachód - zachodnio-południowy zachód) jest!"
      W świetle latarki przyjrzała się geodezyjnej mapie okolicy. Wyjęła plastikową linijkę i ołówek i narysowała długą kreskę przecinającą inną kreskę.
      Uśmiechnęła się. Nie dlatego, że było jej szczególnie wesoło, lecz dlatego, że udało się wykonać bardzo skomplikowany pomiar.
      Zdewastowany teodolit ułożyła w koszyku na kierownicy opartego o krzew czarnego zdezelowanego roweru. Sprawdziła, czy Księga jest na miejscu i ruszyła ścieżką, prowadząc rower.
      Rower był bardzo stary. Ramę wykonano prawdopodobnie z końcówek rur kanalizacyjnych rzymskich akweduktów, a całość zmontowana została zapewne dawno przed wynalezieniem prze-rzutki, ale wkrótce po wynalezieniu koła.
      Droga do wsi biegła z górki. Wiatr rozwiewał włosy Anathemy i nadymał pelerynę, a dwukołowy wehikuł przyspieszał ze zgrzytem. O tej porze nie było przynajmniej ruchu.
      
      * * *
      
      Chłodzenie silnika w bentleyu sprawiało, ze stawał się różowy, w przeciwieństwie do właściciela, który był bliski wrzenia.
       Mówiłeś, że widziałeś tablice granicy miasta.
       Ale jechaliśmy za szybko.
       Tak czy owak, podobno już raz tu byłeś.
      Jedenaście lat temu! - prychnął Crowley. Rzucił mapę na tylne siedzenie i włączył silnik.
       Może zapytamy kogoś o drogę? - zaproponował Azirafal.
       Pewnie. Pierwszego napotkanego na bezludziu przechodnia. W środku nocy. Świetny pomysł, nie ma co!
      Wrzucił bieg i wóz wskoczył na drogę. Po obu jej stronach rosły szpalerem buki.
       Ten teren jest jakiś dziwny. Czujesz? - zapytał Azirafal.
       Co?
       Zwolnij na chwilę.
      Samochód posłusznie zwolnił.
       Dziwne - mruknął anioł. - Czuję, jakby co chwila przepływały fale...
      Zacisnął ręce na skroniach.
       Co'znowu?
      Azirafal spojrzał mu w twarz.
       Fala ciepła i miłości. Ktoś naprawdę kocha to miejsce.
       Co takiego?
       Zdaje mi się, że tu promieniuje miłością. Nie potrafię tego lepiej wytłumaczyć. Zwłaszcza tobie.
       Chodzi mi o coś na podobie...
      Przerwał mu pisk opon, krzyk i głuchy odgłos uderzenia. Samochód stanął.
      Azirafal mrugnął oczami, opuścił ręce z deski rozdzielczej i delikatnie otworzył drzwi.
       Wpadłeś na kogoś.
       Nie ja. To ten ktoś wpadł na mnie.
      Wysiedli. Na drodze za samochodem leżał rower. Przednie koło było zgięte w malowniczą ósemkę, tylne zaś obróciło się kilka razy ze zgrzytem i stanęło.
       Niech stanie się światło - powiedział anioł. Ciemności rozjaśniła niebieska poświata.
      Z rowu za plecami usłyszeli:
       Do diabła! Jakim cudem udało wam się to zrobić? Poświata zgasła.
       Co zrobić? - zapytał Azirafal tonem winowajcy.
       Uaa... - Głos był wyraźnie ogłupiały. - Chyba się uderzyłam w głowę...
      Crowley wpatrzył się w zadrapanie na lśniącym lakierze i lekko wgnieciony zderzak. Po chwili po uszkodzeniach nie było śladu.
       Proszę wstać, młoda damo - powiedział Azirafal, wyciągając
      Anathemę z kępy paproci. - Żadnych złamań - dodał stanowczo, raczej stwierdzając fakt, niż wyrażając nadzieję.
      Prawdę mówiąc, powstał jeden niewielki odprysk kostny, ale Azirafal nie mógł się powstrzymać od czynienia dobra.
      Jechaliście bez świateł - zaczęła.
       Pani również. Szczerość za szczerość  odparł z miną winowajcy Crowley.
       Zapatrzyliśmy się na gwiazdy, prawda? - powiedział Azirafal, podnosząc rower. Z koszyka na kierownicy wysypały się różne sprzęty. Wśród nich pogięty teodolit.
       Nie, skądże. A właściwie tak. Zobaczcie, jak wygląda biedny stary Bucefał.
       Przepraszam, kto taki? J : - Mój rower. Cały pogięty w..
      ''''  Te stare modele są zdumiewająco sprężyste  stwierdził pogodnie Azirafal, popychając ku niej rower. Przednie koło połyskiwało w świetle księżyca. Było doskonale okrągłe, jak jeden z kręgów Piekieł.
      Patrzyła szeroko otwartymi oczami.
       Skoro już załatwione, to może ruszymy dalej na poszukiwanie... ee. Tak, hm. Czy przypadkiem nie wie pani, jak dojechać do Lower Tadfield? - zapytał Crowley.
      Anathema nie odrywała oczu od roweru. Była prawie pewna, że gdy wyjeżdżała z domu, przy siodełku nie było przybornika z kluczami.
       Prosto z górki. To mój rower, prawda? - zapytała niepewnie.
       Ależ naturalnie - zapewnił Azirafal, zastanawiając się, czy znowu nie przedobrzył.
       Tylko że Bucefał nigdy nie miał pompki. Anioł znów patrzył z miną winowajcy.
       Ale tu jest miejsce - powiedział bezradnie - o, te dwa haczyki.
       Mówi pani, że prosto z górki? - zapytał Crowley, wymierzając Azirafalowi sójkę w bok.
       Chyba musiałam mocno uderzyć  stwierdziła Anathema.
       Podwieźlibyśmy panią - szybko zaoferował Crowley - ale rower się nie zmieści.
       Chyba że włożymy go na bagażnik  wtrącił Azirafal.
       W moim bentleyu nie ma... O! No tak... Anioł pozbierał zawartość koszyka, położył na tylnym siedzeniuJ i pomógł wsiąść wciąż oszołomionej kobiecie.
       Nie można ciągle przechodzić obok - powiedział do Crowleya.l
      Jak chcesz, to nie przechodź. Zapomniałeś, że mamy poważ-1 niejsze sprawy na głowie? - zripostował Crowley, oglądając nowy ba-1 gażnik na dachu. Bagażnik miał tartanowe paski.
      Rower podniósł się i ułożył na dachu. Gdy paski same się zapię-J ły, Crowley usiadł.
       Gdzie pani mieszka? - zapytał słodko anioł.
       W moim rowerze lampa była zepsuta. To znaczy nie całkiem zepsuta, tylko baterie się wylały i nie mogłam dostać nowych - powiedziała Anathema i wpatrując się w Crowleya, dodała: - Miałam tu gdzieś taki duży nóż...
       Ależ zapewniam panią, że... -Azirafal był urażony insynuacją, J Crowley włączył światła. Wprawdzie wcale nie były mu potrzeb- J ne, ale chciał oszczędzić nerwów innym użytkownikom dróg. Wrzu- j cił bieg i samochód sennie potoczył się w dół. Wkrótce drzewa skończyły się, a po dalszych stu metrach jazdy znaleźli się na skraju niedużej wsi.
      Crowley poczuł, ze atmosfera tego miejsca nie zmieniła się mimo upływu jedenastu lat.
       Czy jest tu szpital? - zapytał - prowadzony przez zakonnice? Anathema wzruszyła ramionami.
       Raczej nie. Jedyny większy budynek to Tadfield Manor. Nie wiem, co tam jest.
       Boskie planowanie. Boskie, nie ma co - mruknął diabeł pod nosem.
       No i przerzutka. W moim rowerze nie było przerzutki. Na pewno nie - oświadczyła Anathema.
      Crowley pochylił się i szepnął drwiąco do ucha aniołowi: :,  Na miłość boską, ulecz ten rower.
       Przepraszam, troszkę mnie poniosło - wysyczał w odpowiedzi anioł.
       Paski z tartanu?
       Tartan jest bardzo modny.
      Crowley warknął. Ilekroć umysł anioła szczęśliwie odnalazł się w dwudziestym wieku, zawsze było to około roku 1950.
       Tu mogę wysiąść  usłyszeli z tylnego siedzenia.
       Ależ oczywiście  rozpromienił się anioł. Gdy tylko samochód /.atrzymał się, Azirafal otworzył tylne drzwi i zaczął giąć się w ukłonach niczym stary Murzyn witający białego pana, który właśnie ra-c/ył powrócić na plantację.
      Anathema pośpiesznie zebrała rzeczy i wysiadła.
      Nie miała wątpliwości, że żaden z tych dwu nie obszedł samochodu i nie odczepił roweru. Rower jednak stał oparty o tylny błotnik.
      Uznała, że ci dwaj mężczyźni są wyjątkowymi dziwakami.
       Było nam bardzo miło, że przydaliśmy się na coś - powiedział Azirafal, gnąc się wytrwale w ukłonach.
       Dziękuję - lodowato odparła Anathema.
       Możemy już jechać?  zapytał kąśliwie Crowley. - Dobranoc, panienko. Wsiadaj, aniele.
      Teraz wszystko jasne, stwierdziła. Nic jej nie groziło od samego początku.
      Patrzyła, aż samochód zniknął we wsi, po czym popychając rower, skręciła w alejkę prowadzącą do jej domku. Drzwi były otwarte. Nie zadawała sobie trudu, żeby je zamknąć. Była przekonana, że
      Agnes przepowiedziałaby dzień i godzinę ewentualnej wizyty włamywaczy, gdyby takowa miała nastąpić. W sprawach osobistych Agnes była wyjątkowo dokładna.
      Wynajęła ten dom z pełnym umeblowaniem. Znaczyło to mniej więcej tyle, że znajdzie w nim niezbędne, tanie i niegustow-ne meble, w jakie wyposażano mieszkania do wynajęcia. Wszystko pokrywała gruba warstwa kurzu, jakby ostatni raz ktoś robił tu porządki przed pierwszą wojną i nic nie wskazywało, że zamierza zrobić je ponownie. Nie przywiązywała do tego wagi, gdyż nie zamierzała zostać tu dłużej.
      Jeśli Agnes się nie pomyliła, to Anathema nigdzie nie zostanie dłużej. Nikt inny także nie...
      Rozłożyła mapę i przybory na starym stole w kuchni oświetlonej jedną żarówką.
      Czego się dowiedziała? Raczej niewiele. Prawdopodobnie TO znajdowało się na północnym skraju wsi. Tak jak przypuszczała. Jeśli podchodziła zbyt blisko, sygnał był za silny. Jeśli zanadto się oddaliła, pomiar był niedokładny.
      To ją złościło. Odpowiedź musi być gdzieś w Księdze. Kłopot polegał na tym, że aby zrozumieć Przepowiednie, należało spróbować myśleć jak na wpół obłąkana, ale bardzo inteligentna siedemnastowieczna czarownica wyposażona w mózg będący leksykonem do wszystkich znanych krzyżówek. Rodzina uważała, że mętne wypowiedzi Anathemy są tylko kamuflażem przed ciekawskimi. Ona sama podejrzewała, że czasem naprawdę myśli jak Agnes Nut-ter, ale w głębi duszy czuła, że dzieje się tak, ponieważ tamta była starą, wredną suką z wyjątkowo podłym poczuciem humoru. Nawet nie... Nie ma książki.
      Przerażona sprawdziła raz jeszcze koszyk i przedmioty na stole. Mapy, latarka, różdżkarski teodolit; termos z gorącym bulionem.
      ; Prostokątna plama odciśnięta w koszyku. >' Zgubiła Księgę.
      To niebywałe! Agnes poświęciła Księdze najwięcej uwagi i przepowiednie były wyjątkowo dokładne. Chwyciła latarkę i wybiegła z domu.
      
      * * *
      
       To jest takie uczucie, jakby ci powiedzieć... Mani! Przeciwne do tego, co czujesz, gdy mówisz na przykład, że coś wisi w powietrzu  mówił Azirafal.
       Nie używam tego sformułowania. Nigdy. Działa tak, żeby ciągle coś wisiało w powietrzu - odparł Crowley.
       Coś, jakby spływała na ciebie łaska i dobro - ciągnął zrozpaczony Azirafal.
       Nonsens. Ja nic nie czuję. Przynajmniej nic takiego  stwierdził pogodnie Crowley. Jesteś nadwrażliwy.
       Aniołowie nie są nadwrażliwi.
       Wydaje mi się, że tutejsi po prostu lubią to miejsce, a ty odbierasz ich skumulowaną sympatię.
       W Londynie nigdy nie czułem czegoś podobnego.
       No właśnie. To dowodzi, że mam rację. Ale jesteśmy na miejscu. Te same kamienne lwy - oświadczył Crowley.
      W świetle reflektorów zobaczyli ten sam rząd rododendronów ciągnących się wzdłuż podjazdu. Żwir chrzęścił pod kołami tak jak jedenaście lat temu.
       Trochę za wcześnie na składanie wizyt zakonnicom  powątpiewał Azirafal.
       Skądże znowu. One są na nogach o każdej porze dnia i nocy. Przestrzegają reguły. Albo diety odchudzającej.
       Tani dowcip. I niestosowny.
       Nie bądź taki obrażalski. Już mówiłem, że to nasi ludzie. Czarne zakonnice. Potrzebny był nam szpital w pobliżu bazy lotniczej.
       Teraz już nic nie rozumiem.
       Chyba nie myślisz, że żony amerykańskich dyplomatów mają w zwyczaju rodzić w przyklasztornych izbach porodowych na głębokiej prowincji. Wszystko miało wyglądać naturalnie. W pobliżu Lower Tadfield jest baza lotnicza. Małżonka attache udała się na uroczyste otwarcie, chwyciły ją bóle, a szpital w jednostce jeszcze nie działał. Nasz człowiek podpowiedział, że kawałek stąd jest szpi-talik przyklasztorny" i dalej już wiesz. To było dobrze pomyślane.
       Prócz kilku drobnych szczegółów - skwitował Azirafal z zadowoleniem.
       Ale prawie się udało - ripostował Crowley, czując, że jednak powinien bronić interesów firmy.
       Widzisz, zło zawsze niesie ze sobą ziarno samozagłady. Jest skrajną negacją, więc nawet w chwilach triumfu objawia znamiona upadku. Czyli bez względu na to jak doskonały i wszechstronnie dopracowany będzie plan przedsięwzięcia, jego imma-nentnie zła natura obróci się przeciwko inspiratorom, bez względu na to jak wspaniałe perspektywy rysują się podczas realizacji, końcem zawsze będzie zniszczenie przedsięwzięcia. Machina piekielna roztrzaska się o rafę niegodziwości i pogrąży w otchłani zapomnienia.
      Po chwili rozważań Crowley odpowiedział:
       Sto do jednego, że była to zwykła niekompetencja. Ale zaraz, zaraz...
      Gwizdnął cicho pod nosem.
      Na żwirowym podjeździe stał rząd samochodów, którymi na pewno nie jeździły zakonnice. Nawet jego bentley wyglądał przy nich jak ubogi krewny trabanta. Każdy wóz miał GT albo TURBO w nazwie i antenę radiotelefonu na dachu i był tegorocznym modelem renomowanej firmy.;
      Crowley poczuł, że swędzą go ręce. Azirafal uzdrawiał rowery i złamane kości, on zaś z trudem hamował się, by teraz nie ukraść radia ani nie przedziurawić kilku opon.
      No, no. Za moich czasów do jednego mini morrisa wchodziły cztery zakonnice. (
       To chyba nie tu  mruknął powątpiewająco Azirafal. ,
       Może się sprywatyzowali.
       Albo ty pomyliłeś adres. ,
       Ręczę, że to tutaj. Wysiadamy,
      Trzydzieści sekund później trafiły ich dwa celnie wystrzelone pociski.
      
      * * *
      
      Mary Hodges, dawniej Loquacious, wychodziło tylko jedno - usiłowanie przestrzegania zasad. Lubiła zasady,.gdyż upraszczały życie i świat. Wszelkie zmiany nie wychodziły jej. Zwłaszcza na dobre. W zakonie Sióstr Trajkotek było jej wprost znakomicie. Pierwszy raz w życiu miała przyjaciół i własny pokój. Rzecz jasna, była świadoma, że uczestniczy w poczynaniach, które z innego punktu widzenia były niskie i podłe. Przez trzydzieści lat zdążyła się dobrze przyjrzeć życiu i nie miała złudzeń, do czego zdolni są ludzie, byle tylko związać koniec z końcem. Poza tym jedzenie było dobre i stale spotykała ciekawych ludzi.
      Po pożarze zakon, a właściwie to, co z niego zostało, przeniósł się. Spełniło się to, do czego został powołany, więc zakonnice rozeszły się każda w swoją stronę.
      Mary nie odeszła. Podobało się jej tu, w Tadfield Manor, gdyż, jak mówiła, ktoś musi dopilnować remontu, a dzisiaj trudno znaleźć tanich fachowców. Trzeba stać nad nimi cały czas i pilnować. Słowa te w pewnym stopniu były pogwałceniem ślubów zakonnych, ale matka przełożona rozwiała wątpliwości, twierdząc, że nie ma powodów do zmartwienia, gdyż łamanie ślubów leżało w naturze czarnych zakonnic i nawet za sto lat nic się nie zmieni. A dokładnie to za jedenaście lat, więc skoro gołąbeczka zdecydowała się pozostać i działać na miejscu, to tutaj jest adres, pod który należy
      przesyłać całą korespondencję, z wyjątkiem upomnień z urzędu skarbowego.
      Wtedy stało się coś dziwnego. Pozostawiona samej sobie w jedynym pomieszczeniu nie strawionym pożarem, skazana na ciągłe użeranie się z lichymi robotnikami - każdy chodził z papierosem za uchem i w spodniach poplamionych wapnem - oraz na podręczny kalkulator, który stale dodawał inaczej te same liczby (zwłaszcza gdy chodziło o sumy w używanych banknotach) siostra Mary odkryła coś, czego istnienia nigdy nie przeczuwała.
      Pod grubą warstwą bezmyślności odkryła Mary Hodges.
      Okazało się, że kosztorysy, preliminarze budżetowe i naliczanie podatku wcale nie są czarną magią. Przestudiowała kilka podręczników buchałterii i doszła do wniosku, że księgowość jest prosta i ciekawa. Przestała czytać periodyki dla kobiet poświęcone romansom i szydełkowaniu i zainteresowała się magazynem poświęconym orgazmom. Jednak po dokładniejszym przeanalizowaniu treści rzuciła go w kąt, dochodząc do wniosku, że w gruncie rzeczy też traktował o romansach i szydełkowaniu, tyle że w innej szacie graficznej. Zaczęła czytać czasopismo poświęcone fuzjom i korporacjom.
      Po długim namyśle kupiła nieduży domowy komputer. Młody sprzedawca w Norton nie ukrywał rozbawienia i potraktował ją protekcjonalnie. To było w piątek. Weekend spędziła przy klawiaturze i w poniedziałek z komputerem pod pachą zjawiła się w tym samym sklepie. Powodem zwrotu nie była wymiana wtyczki, jak początkowo myślał sprzedawca, lecz brak koprocesora 387. Było to wszystko, co sprzedawca zrozumiał ze wstępnego monologu, gdyż dalsze wypowiedzi klientki brzmiały dla niego jak bajka o żelaznym wilku. Mary Hodges wyciągnęła plik czasopism dla miłośników informatyki. Miały literki PC w tytule, a większość artykułów i recenzji zakreślono grubą czerwoną linią.
      Dużo czytała o kobiecie nowoczesnej, ale nie zdawała sobie sprawy, że ona sama jest kobietą tradycyjną. Po głębokim namyśle doszła do wniosku, że nie ma sensu spierać się o słowa, które i tak są tylko przykrywką paplaniny o romansach, szydełkowaniu i pełnych orgazmach, lecz należy skupić się na sobie, a konkretnie na tym, jak i gdzie się odnaleźć. Wszystko, czego potrzebowała, to pogłębić dekolt, założyć szpilki i przede wszystkim zrzucić barbet.
      Pewnego dnia przeglądając tygodniki, zorientowała się, że w całym kraju istnieje ogromny popyt na obszerne budynki z przestronnymi terenami, zarządzane przez ludzi rozumiejących potrzeby współczesnego biznesmena. Nazajutrz udała się do firmy poligraficznej i zamówiła pokaźną partię papieru i kopert z firmowym nadrukiem Ośrodek Szkolenia Menedżerów w Tadfield Manor", słusznie rozumując, że zanim zamówienie zostanie żre-, alizowane, będzie dokładnie zorientowana, jak poprowadzić taką firmę.
      Ogłoszenie ukazało się w następnym tygodniu.
      Sukces Mary polegał na tym, że już w początkowej fazie bycia sobą zorientowała się, że szkolenie menedżerów nie musi być odsiadywaniem godzinek na projekcjach głupawych przeźroczy. Zleceniodawcy oczekiwali czegoś więcej, a ona świadczyła usługi najwyższej jakości.
      
      * * *
      
      Crowley wolno osunął się po cokole. Azirafal potoczył się pod rozłożysty rododendron. Na jego płaszczu rosła ciemna plama.
      Crowley poczuł, że koszula zrobiła się wilgotna i lepka.
      To po prostu idiotyczne. Nie chciał dać się zabić bodaj dlatego, żeby uniknąć mitręgi składania wyjaśnień. Firma nie wydawała lekką ręką nowych powłok cielesnych. Zawsze chcieli wiedzieć, co .się stało ze starą i dlaczego. Procedura potrafiła przeciągać się w nieskończoność i przypominała formalności, przez które trzeba przebrnąć, chcąc odzyskać pieniądze za wciąż psujące się wieczne pióro na gwarancji.
      Spojrzał z niedowierzaniem na rękę.
      Diabły doskonale widzą w ciemnościach. Zobaczył, że ma żółtą dłoń. Krwawił na żółto!
      Delikatnie oblizał palec.
      podczołgał się do Azirafala i dotknął koszuli. Jeśli plama na jego koszuli była krwią, to znaczy, że matce naturze odbiła szajba.
       Łobuz trafił mnie między żebra -jęknął upadły anioł.
       Zgadza się. Ale czy zwykle krwawisz na niebiesko? - zapytał. Azirafal otworzył oczy, potarł kark i usiadł. Następnie powtórzył oględziny Crowleya.
       Farba?
      Crowley skinął potakująco.
       W co oni grają?
       Nie wiem. Chyba w przewracaj się, jesteś zabity!" - odpowiedział diabeł, dając do zrozumienia, że sam też by chętnie zagrał, ale z lepszym skutkiem.
      Była to naprawdę fascynująca gra. Nigel Tompkins, zastępca ^równika działu zaopatrzenia, czołgał się przez chaszcze, mając przed oczami mrożące krew w żyłach sceny z Brudnego Har-ry'ego". Uwielbiał Clinta Eastwooda. I pomyśleć, że na szkoleniu... spodziewał się kompletnej nudy.
      Owszem, na początku był jeden wykład. Na temat sposobów obchodzenia się z bronią na pociski barwiące. Tompkins uważnie przyglądał się twarzom uczestników kursu. Widział, że na każdej malowa-jo się. twarde postanowienie zrobienia przy pierwszej sposobności te?o, czego zakazano na wykładzie. Biznes jest dżunglą, a ty masz broń w ręku chyba nie po to, żeby poplamić kurtkę przeciwnika. Prawdziwym trofeum będzie dopiero głowa wisząca nad kominkiem. \\'ostateczności poroże nie musi być głównym elementem dekoracyjnym.
      Ostatnio rozeszła się pogłoska, że ktoś z firmy United Consolidated bardzo wzmocnił swoje szansę na awans, celnie umieszczając pocisk z farbą w uchu bezpośredniego zwierzchnika, wskutek czego trafiony jął uskarżać się na dziwne dzwonienie w uszach podczas narad i w niedługim czasie został przeniesiony ze względów zdrowotnych.
      Koledzy z firmy, dotychczas druhowie serdeczni, byli zgodni, że tylko jeden z nich nadaje się na stanowisko prezesa United Holdings PLC Inc. z tym, że każdy sądził, iż właśnie on jest jedynym i najlepszym kandydatem.
      Urzędniczka z kadr zapowiedziała, że celem kursu jest rozwijanie zdolności przywódczych, nauczenie organizacji pracy w zespole itd. Kursanci unikali swojego wzroku, za to dokładnie patrzyli na ręce rywali.
      Wszystko przebiegało zgodnie z planem. Na spływie kajakowym odpadł Johnstone (pęknięcie bębenka), zaś wyprawa w góry wyeliminowała Whittakera (zerwanie ścięgien w kroczu).
      Mrucząc mań trę biznesmena: Wykończ innych, zanim inni wykończą ciebie, zabij albo zgiń. Bierz się do garów albo wyrywaj z kuchni. Przetrwają najtwardsi. Korzystaj z każdej okazji", załadował kolejny pocisk.
      Podczołgał się bliżej do leżących. Jeszcze go nie dostrzegli.
      Gdy skończyła się osłona z krzewów, wziął głęboki oddech i poderwał się z ziemi.
       Mam was, gno... no nieee!
      W miejscu, gdzie leżał jeden z trafionych, wiło się coś obrzydliwego. Zauważył, że ktoś zgasił światło. Crowley wrócił do ulubionej postaci.
       Nie cierpię tego robić - burknął. - Ciągle się boję, że zapomnę, jak wrócić do normy. Chyba zniszczyłem wizytowy garnitur.
       Tym razem te półgłówki przesadziły  stwierdził Azirafal bez zbytniej urazy w głosie. Aniołowie zobowiązani są do przestrzegania pewnych zasad. W przeciwieństwie do Crowleya kupował odzież gotową. Nie czekał, aż spadnie mu z nieba. W dodatku koszula sporo go kosztowała.
       No popatrz tylko. Ta plama przecież nie zejdzie.
       Dokonaj cudu - odparł Crowley, bacznie obserwując krzaki w poszukiwaniu innych kursantów.
       Tak, ale w głębi duszy zawsze będę ją widział - powiedział anioł.
      Podniósł broń i dokładnie ją obejrzał.
       Nie widziałem jeszcze czegoś podobnego. Powietrze przeciął wibrujący gwizd i posąg za nimi stracił ucho.
       Nie stójmy tak. On nie był sam.
       Bardzo dziwny karabin. Rzadki egzemplarz.
       Myślałem, że u was nie przepadają za bronią - powiedział Crowley.
      Wziął strzelbę z pulchnej dłoni Azirafala i przyjrzał się grubej lufie.
       Obecnie pewne kręgi skłaniają się ku temu, że broń wzmacnia siłę przekonywania. Oczywiście we właściwych rękach.
       Doprawdy? - Crowley pogładził oksydowaną stal.  W takim razie wszystko się zgadza. Chodźmy stąd.
      Niedbale rzucił karabin na nieprzytomnego Tompkinsa i ruszył przez mokry trawnik.
      Drzwi frontowe nie były zamknięte. Weszli do środka nie zauważeni. W dawnym refektarzu kilku tłustawych jegomościów popijało kakao. Jeden machnął wesoło ręką na powitanie.
      W holu stał mebel podobny do kontuaru w recepcji hotelowej. Wyglądał poważnie i kompetentnie. Azirafal przyjrzał się przenośnej tablicy informacyjnej na aluminiowym stelażu.
      Plastikowe litery estetycznie wpięte w czarny blat tworzyły napis: 20 - 21 sierpnia, United Holdings PLC. Wstępny kurs walki.
      Crowley wziął z kontuaru lśniącą broszurkę. Był to prospekt Tadfield Manor reklamujący ośrodek, a zwłaszcza wanny z wirówką do masażu wodnego i kryty basen z podgrzewaną wodą. Na okład-
      ce wydrukowano mapkę okolicy. Wszystkie prospekty ośrodków szkoleniowych miały takie mapki. Były one jednakowo niedokładne, w nieodpowiedniej skali i sugerowały, że dojazd do ośrodka jest bardzo dogodny. Natomiast żadna mapka nie przedstawiała plątaniny dróg, dróżek i ścieżek ciągnących się kilometrami wokół posesji, które trzeba było przemierzyć, by dotrzeć do celu.
       Źle trafiliśmy? - zapytał Azirafal. Crowley zaprzeczył.
       Zatem jesteśmy nie w porę.
       Niestety tak - odparł Crowley.
      Przeglądał broszurkę, mając nadzieję, że trafi na jakiś ślad. Byłoby jednak przesadą łudzić się, że zakon nie zamieni lokum. Siostry zrobiły, co do nich należało i odeszły. Prawdopodobnie przeniosły się gdzieś na antypody i nawracają chrześcijan.
      Czytał dalej, pogwizdując cicho. Czasem w broszurkach podawano rys historyczny miejsca, a to dlatego, że przedsiębiorstwa wynajmujące ośrodek na sóbotnio-niedzielne szkolenia interakcji w grupie strategii dynamicznego marketingu, lubiły uczucie strategicznego wchodzenia w dynamiczną interakcję z samym budynkiem, w którym niezmiennie czuło się atmosferę elżbietańskiej prosperity. Nikt nie przejmował się tym, że budynek ów był wielokrotnie przebudowywany, doszczętnie złupiony w czasie wojny domowej, a dwa razy spalił się do fundamentów.
      Crowley nie oczekiwał, że znajdzie informację, iż przed jedenastu laty budynek był siedzibą zakonu satanistek, które nawet jako zakonnice były do niczego, ale któż to wie, a nuż...
      Grubas w polowym mundurze pustynnym podszedł do nich, popijając kawę z plastikowego kubka.
       Kto wygrywa? - zapytał przyjaźnie.
      Na zewnątrz wybuchła strzelanina. Tym razem nie było słychać Irzasku śrucin. W powietrzu zaroiło się od kawałków ołowiu o aerodynamicznych kształtach poruszających się z dużą prędkością.
      Z wnętrza odpowiedziano serią.
      Zbędni dotychczas wojownicy spojrzeli po sobie. Następna seria zlikwidowała kiczowaty wiktoriański witraż i wydziobała malowniczy rząd dziur w tynku nad głową Crowleya.
      Azirafal chwycił go za rękę i zapytał:
       Co tu się dzieje, do diabła?
      Crowley uśmiechnął się jadowicie.
      
      * * *
      
      Gdy Nigel Tompkins doszedł do siebie, odczuwał lekki ból głowy i bliżej nieokreśloną przerwę w życiorysie. Ludzki mózg ma to do siebie, że wypierając obraz przekraczający granice pojmowania, zostawia właścicielowi mgliste wspomnienie i przemożną chęć zrzucenia winy na nagłe bliskie spotkanie z betonową framugą albo garścią śrucin, z których jedna okazała się pociskiem kumulacyjnym z czołgu Leopard II.
      Poczuł także, że karabin jest jakby cięższy i ciemniejszy. Dotarło to do niego z całą mocą, gdy wycelował w Normana Wethere-da z kontroli jakości i pociągnął za spust.
      
      * * *
      
       Doprawdy, nie rozumiem, dlaczego masz tak zszokowaną minę - powiedział Crowley.  Przecież on naprawdę chciał prawdziwego karabinu. Całym swoim jestestwem, że tak powiem.
       Tyle że teraz garstka bezbronnych... hm... ma przed sobą zbira uzbrojonego po zęby - odparł Azirafal.
       Nie jest całkiem tak, jak myślisz. Przecież gramy fair.
      
      * * *
      
      Ekipa z sekcji budżetowej leżała plackiem na podłodze w bawialni, nie było nikomu do śmiechu. - A nie mówiłem? Tym łachmytom z zaopatrzenia nie wolno ufać - powiedział zastępca kierownika, gdy kula ze świstem wybiła dziurę w ścianie nad jego głową.
      Szybko przeczołgał się do grupki wokół trafionego Wethe-reda.
      Jak to wygląda? - zapytał.
      Zastępca kierownika działu płac spojrzał wściekle.
       Kiepsko. Kula przebiła wszystko. Przepustkę do biura, bilet miesięczny, talony do stołówki.
       Ale karta rowerowa wytrzymała20 odezwał się Wethered. Oszołomieni wpatrywali się w portfel z dokumentami przebity niemal na wylot.
       Ale dlaczego to zrobili? - zapytał ktoś z finansowego.
      Kierownik działu kontroli jakości otwierał usta, by udzielić rozsądnej odpowiedzi, ale szybko je zamknął. Każdy ma czułe punkty, jego trafiono w najczulszy. Chciał zostać projektantem wnętrz, lecz specjalista do spraw preorientacji zawodowej odradzał. Przepracował w jednej firmie okrągłe dwadzieścia lat. Dwadzieścia lat w sekcji rekontroli formularza BF. Dwadzieścia lat bębnienia w klawisze kalkulatora, aż palce puchły, a ci z zaopa-irzenia od dawna mieli komputery. A teraz z bliżej nie znanych powodów, prawdopodobnie w związku z reorganizacją systemu wcześniejszych emerytur, ktoś do niego strzela. Prawdziwymi ku-
      Przed oczami widział maszerujące armie paranoi.
      Spojrzał na swoją broń. Przez opary wściekłości i przerażenia dostrzegł, że karabin jest jakby większy i ciemniejszy niż ten, który wyfasował na początku szkolenia. I cięższy.
      Wycelował i ujrzał, jak pod gradem kuł pobliski krzak prze-(hodzi w czas przeszły dokonany.
      A więc to tak! Ale skoro gramy, to ktoś musi wygrać.
      Spojrzał na swoich ludzi.
       Okay, chłopaki. Dokopiemy skurwielom.
      
      * * *
      
       W moim odczuciu nikt nie musi pociągać za spust - powiedział Crowley, posyłając Azirafalowi koślawy uśmieszek. -Już dobrze. Rozejrzyjmy się, póki tamci są zajęci sobą.
      
      * * *
      
      Raz po raz smugi pocisków przecinały mrok. Jonathan Parker z zaopatrzenia chyłkiem torował sobie drogę między splątanymi gałęziami krzewów, gdy nagle jedna z nich owinęła się wokół jego szyi w morderczym uścisku.
      Nigel Tompkins wypluł maskowanie z liści rododendronu. - Gdzie nie dociera regulamin, tam jestem ja -wysyczały usta pokryte maskującym błotem.
      
      * * *
      
       To poniżej pasa!  oświadczył Azirafal, gdy szli opustoszałym korytarzem.
       A co ja takiego zrobiłem? - bełkotał Crowley, otwierając drzwi na chybił trafił.
       Tam ludzie strzelają do siebie!
       No to co? Tylko tyle? Przecież sami chcieli. Robią to, na co mają ochotę. Ja tylko trochę pomogłem. Spójrz na to jak należy. Wolna wola dla każdego. Każdy robi, co chce. W głowie się nie mieści, prawda?
      Azirafal patrzył szeroko otwartymi oczami.
       Dobrze, już dobrze - powiedział Crowley, dając za wygraną.
      -Nikt nie zginie. Kule nie dosięgną nikogo. Nic się nikomu nie stanie. Przecież to ma być tylko zabawa.
      Azirafal odetchnął z ulgą i rozpromieniony odparł:
       Wiesz co, Crowley... Wiedziałem, że w głębi duszy jesteś całkiem do rze...
       Daj spokój - uciął diabeł. - Albo idź, wywrzeszcz to ze szczytu góry, dobrze?
      Wkrótce zaczęły się tworzyć luźne sojusze. Ci z podsekcji finansowych doszli do wniosku, że jednak więcej ich łączy niż dzieli, a usunięcie kilku barier zaowocowało unią przeciwko działowi planowania.
      Pierwszy wóz policyjny został zatrzymany w połowie podjazdu.
      Szesnaście celnych pocisków wystrzelonych z różnych miejsc zgruchotało chłodnicę. Dwa następne rozprawiły się z anteną, ale za późno, o wiele za późno.
      
      * * *
      
      Mary Hodges właśnie odkładała słuchawkę, gdy Crowley otworzył drzwi do jej biura.
       Zapewne terroryści - rzuciła w mikrofon - albo konkurencja. - Spojrzała na przybyszów.  Panowie z policji, prawda? Crowley zobaczył, że oczy Mary robią się coraz większe. Jak na diabła przystało, miał świetną pamięć do twarzy. Rozpoznał ją mimo upływu czasu i ostrego makijażu. Pstryknął palcami. Mary wyprostowała się w fotelu, zaś jej twarz stała się sympatyczną maską bez wyrazu.
       To nie było konieczne  stwierdził Azirafal.
       Moje...  Crowley spojrzał na zegarek  uszanowanie  dokończył melodyjnie. -Jesteśmy dwiema istotami nie z tej ziemi i chcielibyśmy prosić o kilka szczegółów dotyczących powszechnie znanych satanistów. - Uśmiechnął się chłodno do anioła i zaproponował:  Obudzę ją. A ty będziesz pytał.
       Cóż, skoro nalegasz...  odparł wolno anioł.
       Czasami najlepsze są stare, sprawdzone metody - stwierdził Crowley, a zwracając się do zahipnotyzowanej, zapytał:  Czy była pani tutaj zakonnicą jedenaście lat temu?
      Tak.
       A widzisz! - zawołał do Azirafala. - Wiedziałem, że się nie mylę.
       Masz diabelne szczęście, ot co  mruknął anioł.
       Nazywałaś się wówczas siostra Elokwencja albo coś w tym rodzaju.
       Złotousta - poprawiła Mary Hodges drewnianym głosem.
       I przypominasz sobie zapewne zdarzenie, kiedy to zamieniano noworodki?
      Mary zwlekała z odpowiedzią. Kiedy otworzyła usta, jej tak" zabrzmiało głucho i tępo. Po raz pierwszy od jedenastu lat ktoś nagle dobrał się do starannie ukrytego zakamarka jej duszy.
       Czy jest możliwe, że zamiana nie została dokonana właściwie?
       Nie wiem.
      Po chwili zastanowienia Crowley powiedział:
       Na pewno macie księgi parafialne. W każdym klasztorze mają księgi. Wszyscy prowadzą księgi. - Spojrzał na Azirafala z nie ukrywaną dumą. - To jeden z moich lepszych pomysłów.
       Tak, księgi - powtórzyła bezwiednie Mary.
       A gdzie one są? - zapytał słodko Azirafal.
       Zaraz po porodzie wybuchł pożar. Crowley jęknął i zamachał rękami.
       Cały Hastur! To w jego stylu. Można takiemu wierzyć? Założę się, że uważał to za świetny pomysł.
       Czy pamiętasz jakieś szczegóły... znaki drugiego noworodka? - pytał Azirafal.
       Pamiętam.
       Powiedz, jakie.
       Miał takie śliczne nóżki i paluszki.
      Och... .  . .,
       I był taki słodki - dodała zamyślona.
      Z zewnątrz dobiegło wycie syreny. Celny pocisk przerwał je w połowie. Anioł szturchnął Crowleya.
       Zbierajmy się, zaraz tu będzie czarno od glin, a ja poczuję się moralnie zobligowany do pomocy w przesłuchaniu. Zapytaj, czy nie przyjmowano innych porodów.
      Ze schodów dobiegł tupot nóg.
       Zatrzymaj ich! - powiedział diabeł. - Potrzebuję jeszcze trochę czasu.
       Dość cudów na dzisiaj! Chcesz, żeby Góra coś zauważyła? Żeby przysłali tu na kontrolę Gabriela, bo nagle czterdziestu policjantów zapadło w słodką drzemkę?
       Dosyć, wystarczy. Jednak trzeba to było sprawdzić. A teraz wynośmy się stąd - ponaglił Crowley.
       Za trzydzieści sekund obudzisz się - powiedział Azirafal do pogrążonej w hipnotycznym śnie Mary. - Będziesz śniła najpiękniejszy sen o...
       No dobrze, już dobrze - wzdychał Crowley.  Możemy iść/
      
      * * *
      
      Wyszli nie zauważeni. Policjanci byli zbyt pochłonięci wyłapywaniem nagrzanych adrenaliną kursantów-menedżerów, którzy gonili się z mordem w oczach. Trawnik na dziedzińcu był zorany kołami policyjnych radiowozów i karetek. Azirafal popchnął Crowleya do pierwszej z brzegu, lecz w tej samej chwili zaszumiał obok czarny bentley. Z altany i balkonu nie został kamień na kamieniu. Rozpłynęły się.
       Zostawiłeś biedaczkę w okropnym położeniu - stwierdził anioł.
       Tak sądzisz? - odparł Crowley, usiłując bez powodzenia rozjechać jeża. - Zamówienia podwoją się, wspomnisz moje słowa. Jeśli tylko dobrze to rozegra, zrobi selekcję klienteli i znajdzie dobrego doradcę. Prawdziwa broń na kursie dla początkujących! Dopiero będą kolejki.
       Musisz być aż tak cyniczny?
       Muszę. Z natury rzeczy.
      Po dłuższej chwili Azirafal odezwał się:
       Spodziewałeś się, że znajdziemy jakiś ślad, prawda?
       On nie zostawia śladów. Przynajmniej takich, na które moglibyśmy wpaść... Kamufluje się. Jak kameleon. Być może nieświadomie. Jego moc izoluje go od aktywnych okultystów.
       Okultyści?
       No, ty i ja - wyjaśnił Crowley.
       Nie jestem żadnym okultystą. Anioły to nie okultyści, tylko istoty wyższe, nieziemskie.
       Nieważne - uciął Crowley zbyt zdenerwowany, żeby podjąć dyskusję w tej materii.
       Czy istnieje jakiś sposób odnalezienia go? - zapytał anioł.
      A skąd mogę wiedzieć? Szukaj. Przeszukaj mnie - odparł diabeł, wzruszając ramionami.  Myślisz, że mam jakieś doświadczenie w tych sprawach? Przecież Armageddon jest tylko raz, no nie? Na eliminację błędów nie ma ani czasu, ani drugiej okazji. Nie możesz zrobić po prostu replay.
      Anioł patrzył sztywno na krzewy migające za oknem.
       A było tak spokojnie... Jak TO się odbędzie?
       Do tej pory liczyła się jedynie zagłada termojądrowa, ale obecnie wygląda na to, że chłopaki się polubili.
       Zderzenie z asteroidem? Ostatnio bardzo modne. Gdzieś na Oceanie Indyjskim. Potężna chmura pary i popiołów i żegnajcie wszystkie wyższe formy życia!
       No, no... - Crowley metodycznie łamał ograniczenia prędkości. Wszystko schodziło mu z drogi.
       Aż ciarki przechodzą na samą myśl - dodał anioł grobowym głosem.
       Wszystkie wyższe formy życia skoszone za jednym zamachem. Po prostu.
       To straszne.
       Zostaje tylko smród i fundamentaliści.
       Jesteś wstrętny.
       Przepraszam. Wymknęło mi się.
      Patrzyli przed siebie na drogę.
       Może jacyś terroryści?  podjął Azirafal.
       Ale nie nasi.
       Ani nasi. Chociaż nasi są, rzecz jasna, bojownikami o wolność.
      Z piskiem opon Crowley wjechał na obwodnicę.
       Wiesz co? Wyłóżmy karty na stół. Podam ci naszych, jeśli ty mi podasz swoich.
       Zgoda. Zaczynaj.
       Nie, ty pierwszy.
       Ale to ty jesteś diabłem.
       Tylko z nazwy, mam nadzieję.
      Azirafal wymienił pięciu przywódców politycznych. Crowley podał sześciu. Trzy nazwiska powtórzyły się.
       A widzisz. Stale powtarzam, że ludzie to cwane sztuki. Nie można im ufać za grosz.
      Jednak nie wydaje mi się, żeby nasi coś knuli - stwierdził anioł. - Co najwyżej jakiś nieduży zamach terro... no, aktywny protest polityczny.
       Tak?  rzucił kąśliwie Crowley.  To znaczy nie jakiś bezsensowny masowy mord na stacji metra w godzinach szczytu, tylko celne strzały snajpera do wybranych?
      Azirafal nie podjął wyzwania. Zmieniając wątek zapytał:
       Jakie plany na dziś?
       Przespać się.
       Ty nie potrzebujesz snu. Ja zresztą też. Przecież diabeł nie śpi, a cnota zawsze czuwa.
       Normalnie tak. Ale ten diabeł ma dziwny zwyczaj od czasu do czasu przyłożyć głowę do poduszki.
      Wpatrywał się w smugi reflektorów. Wkrótce nadejdzie taki czas, że nawet o krótkiej drzemce nie będzie mowy. Zwłaszcza gdy na Dole zorientują się, że osobiście odpowiada za zaginięcie Antychrysta. Zapewne odnajdą w kartotekach raporty o Inkwizycji. Następnie wypróbują na nim każdą opisaną metodę z osobna, a potem wszystkie naraz.
      Na chybił trafił wyjął ze schowka kasetę i wcisnął do odtwarzacza. Może trochę muzyki...
      ... Belzebub has a devilput aside for me.
       Właśnie dla mnie? - wyszeptał ze stężałą twarzą. Wydał zduszony krzyk i wcisnął wyłącznik.
      Wciąż zamyślony Azirafal powiedział wolno:
       Można by wynająć kogoś, hm... z ludzi, żeby go odszukał.
       Co takiego? - gwałtownie zareagował Crowley.
       Ludzie są naprawdę dobrzy w odnajdywaniu innych ludzi. Mają kilka tysięcy lat praktyki. A to dziecko jest człowiekiem. Podobnie jak... no wiesz... Dla nas jest nieosiągalny, ale może inny człowiek zdołałby... wyczuć go. Albo przynajmniej dostrzec to, czego my nie widzimy.
       To na nic! On jest Antychrystem! Ma podświadome mechanizmy obronne. Nawet jeśli o tym nie wie. Nie dopuści, by ludzie zaczęli cokolwiek podejrzewać. Przynajmniej na razie, dopóki nie nadszedł czas. Wszelkie podejrzenia i insynuacje spłyną po nim jak woda po... no po tym, po czym zwykle spływa  dokończył chaotycznie.
       A masz chociaż jeden lepszy pomysł?
       Nie.
       Właśnie. To może być dobre. I nie wmawiaj mi, że nie masz żadnych sił szybkiego reagowania, bo i tak nie uwierzę. Ja mam ludzi. Spróbujmy. Może podejmą ślad.
       A co też oni potrafią, czego my nie umiemy?
       No więc, po pierwsze nie spowodują bezsensownej strzelaniny, nie będą hipnotyzować porządnych kobiet...
       Okay, punkt dla ciebie. Tylko że w Piekle to jest bez szans. Wiem, co mówię.  Skręcił na autostradę do Londynu. Ale nic lepszego nie przychodzi mi do głowy.
       Mam... hm... siatkę swoich agentów. W całym kraju. Sprawdzeni i zdyscyplinowani. Mogę ich uruchomić. Po chwili Crowley powiedział:
       Ja też mam coś takiego... w końcu sam rozumiesz, nigdy nie wiadomo, kiedy mogą się przydać.
       Ogłaszamy alarm. A propos, czy nie sądzisz, że mogliby współpracować?
      Crowley przecząco pokręcił głową.
       To niezbyt dobry pomysł. Z politycznego punktu widzenia są za mało subtelni i wyrafinowani.
       Wobec tego każdy zajmie się swoimi i poczekamy na wyniki.
       Chyba trzeba spróbować. Chociaż nie powiem, żebym nie miał afairat nic lepszego do roboty. Zresztą, Bóg jeden wie... - Zmarszczył czoło, radośnie klepnął kierownicę i triumfująco zawołał: - Kaczki! 
       Co takiego?
       To po nich spływa woda! i.:. Azirafal westchnął głęboko.
       Skup się na prowadzeniu, dobrze? - powiedział znudzonym głosem.
      Za oknem świtało. Jechali, słuchając Mszy h-moll J. S. Bacha ze słowami Freddie'ego Mercury'ego.
      Crowley lubił Londyn nad ranem. Ludność składała się wówczas ze stałych mieszkańców i jeszcze nie powiększyła się o zbędne miliony zalewające miasto po ósmej rano. Na ulicach wciąż było cicho i spokojnie. Przed antykwariatem Azirafala wymalowano żółtą strefę zakazu parkowania, ale gdy podjechali do krawężnika, grube linie posłusznie zniknęły.
       Zatem zgoda, będziemy w kontakcie - powiedział, gdy anioł brał płaszcz z tylnego siedzenia.
       A to co? -i- zapytał Azirafal, podnosząc brązowy wolumin. Crowley spojrzał kątem oka.
       Książka? Nie moja.
      Azirafal przerzucił kilka pożółkłych kartek. Bibliofilskie upodobania znów dały znać o sobie.
       Na pewno zostawiła j ą tamta młoda dama  powiedział wolno. - Powinniśmy wziąć od niej adres.
       Posłuchaj. Ja mam dość kłopotów i wcale nie zależy mi, żeby w wolnych chwilach trudnić się zwracaniem zagubionych przedmiotów.
      Azirafal spojrzał na stronę tytułową i ucieszył się, że Crowley nie widzi teraz jego twarzy.
       Nadaj to na poczcie, jeśli już koniecznie chcesz coś zrobić -powiedział diabeł. - Zaadresuj do Postrzelonej Właścicielki Starego Roweru. Nigdy nie ufaj kobiecie, która nadaje idiotyczne imiona wehikułom...
       Tak... tak... naturalnie  odparł anioł, gmerając po kieszeniach w poszukiwaniu kluczy. Znalazł je, upuścił, podniósł, znowu upuścił, znowu podniósł i szybko ruszył do drzwi.
       Będziemy w kontakcie? - zawołał za nim Crowley. Przekręcając klucz anioł zatrzymał się w pół ruchu.
       Co? Ach, tak. Tak. Doskonale. Bomba... - powiedział i zatrzasnął drzwi.
       Bomba - burknął Crowley i poczuł się bardzo samotny.
      
      * * *
      
      W ciemnościach błysnęło światło latarki. Bladym świtem trudno jest znaleźć książkę w brązowej okładce na dnie przydrożnego rowu, w którym brunatną wodę pokrywają brunatne liście. Praktycznie jest to niemożliwe.
      Książki nie było. Anathema spróbowała wszystkich znanych sposobów szukania zgubionych przedmiotów. Zaczęła od metodycznego penetrowania obszaru, który zawczasu podzieliła na kwadraty. Następnie przyjrzała się skarpom, oświetlając je na przemian przy każdym kroku. Próbowała także zjeżdżać po skarpie i wnikliwie badać teren, nie zapominając o obrazach rejestrowanych kątem oka. Sięgnęła wreszcie do romantycznej metody, którą od początku podszeptywał jej każdy zmysł. Teatralnym gestem siadała zrezygnowana i tam gdzie padł jej wzrok, zaczynała szukać. W każdym opowiadaniu czyjś wzrok przypadkiem pada na zaginiony przedmiot. Ale nie w tym opowiadaniu.
      Książki nie było.
      Oznaczało to, że jej najgorsze obawy sprawdziły się. Książka została na tylnym siedzeniu samochodu należącego do tej parki mechaników rowerowych.
      Czuła, jak śmieją się z niej wszystkie pokolenia następców Agnes Nutter.
      Nawet jeśli uczciwość nakazywałaby tym dwóm zwrócić książkę, zapewne nie zadadzą sobie trudu odszukania jej domku, który widzieli przelotnie w ciemnościach.
      Pozostała jedynie nadzieja, że nie zorientują się, co im wpadło w ręce.
      
      * * *
      
      Specjalnością Azirafala, podobnie jak wielu innych mar-szandów w Soho, były białe kruki przeznaczone dla wyjątkowo wybrednych koneserów, a zawartość zaplecza była bardziej ezoteryczna niż zawartość paczki dla wyjątkowego klienta, który doskonale wie, czego szuka.
      Chlubę i dumę Azirafala stanowiły przepowiednie. Pierwsze wydania. .. i. Każda z autografem.
      Miał Roberta Nixona21, Cygankę Martę, Ignacego Sybillę i starego Ottwella Binnsa. Nostradamus zadedykował swoje dzieło: Druhowi memu Azirafalowi, oby żył na wieki. Mateczka Shipton osobiście rozlała drinka na kartę tytułową. W klimatyzowanej kasetce i trzymał spisany trzęsącą się ze starości ręką oryginał pism świętego Jana z Patmos, którego Apokalipsa" stała się bestsellerem wszechczasów. Uważał, że święty Jan był uroczym facetem, tylko za bardzo lubił grzyby.
      Do pełnej kolekcji brakowało mu jedynie Przistoynych i akuratnych profecyi Agnes Nutter". Wchodząc na zaplecze, trzymał księgę jak namiętny filatelista trzymałby Błękitnego Mauritiusa, którego właśnie odkrył na pocztówce od ciotki.
      Wiele słyszał o tych przepowiedniach, ale zetknął się z nimi po raz pierwszy. Wszyscy koledzy po fachu, a miał ich ledwie dwunastu, gdyż specjalizował się w wyjątkowo rzadkich okazach, także o niej słyszeli. Świadomość istnienia tej przepowiedni wytwarzała coś w rodzaju próżni antycypacyjnej, wokół której krążyły jak po orbitach wszystkie inne proroctwa, jeśli w ogóle coś może krążyć wokół próżni, i to przez setki lat. O tym ostatnim zresztą Azirafal nie miał zdecydowanego zdania i szczerze mówiąc, nie zależało mu na tym. Mein Kampf' Hitlera w porównaniu z przepowiedniami Agnes Nutter wydawała się bajeczką dla grzecznych dzieci.
      Gdy kładł wolumin na ławie, ręce wcale mu nie drżały. Włożył rękawice chirurgiczne i z namaszczeniem otworzył Księgę. Chociaż był aniołem, czcił i wielbił książki.
      Na stronie tytułowej napis brzmiał:
      
      Przistoyne i akuratne profecye 
      Agnes Nutter

      Poniżej drobniejszym drukiem:
      
      Czyli akuratne opisanie dziejów stworzenia od dnia dzisiejszego aż do jego końca
      
      Dalej, nieco grubszą czcionką:
      
      A w nichprzypoweści o cudziech rozmaitych,
      takoż pouczenia dla mądrych
      zaś inną czcionką:
      
      Dokładniejsze od inszych, drukiem
      Niżej, mniejszą czcionką, antykwą, stało:
      
      A TYCZĄCE SIĘ CZASÓW CO NADEIDĄ
      
      A pod tym rozpaczliwą kursywą:
      
      a takoż wydarzeń cudownych
      
      Wreszcie w ostatniej linijce:
      
      Podług Nostradamusa i terminatorki iego naybiegleyszey
       Urszuli Shipton.
      
      Księga zawierała ponad czterysta ponumerowanych przepowiedni.
       Spokojnie, bez nerwów - szepnął Azirafal.
      Wyszedł do kuchni, zrobił sobie filiżankę kakao i wziął kilka głębokich oddechów.
      Gdy wrócił, otworzył Księgę na chybił trafił i zaczął czytać.
      Czterdzieści minut później kakao stało nie ruszone, z grubym kożuchem.
      
ROZDZIAŁ VI
      
      
      Rudowłosa piękność w kącie hotelowego baru była najlepszym na świecie korespondentem wojennym. Miała paszport na nazwisko Carmine Zuigiber i zjawiała wszędzie tam, gdzie trwała wojna.
      No, prawie wszędzie.
      Poza pewnymi liczącymi się kręgami nie była wcale dobrze znana. Jeśli gdzieś w bazie na lotnisku spotkało się paru korespondentów wojennych, tematem ich rozmowy stawał się wkrótce Mur-chison z New York Timesa", Van Horne z Newsweeka", albo An-forth z ITN News". Wielcy korespondenci wojenni małych korespondentów wojennych.
      Gdy jednak Murchison, Van Horne i Anforth spotkali się na gruzach lepianki koło Bejrutu, w ziemiance w Afganistanie albo pod namiotem w Sudanie, po pobieżnych oględzinach i komplementach na temat nowych blizn, tudzież kilku głębszych, nieodmiennie przechodzili do wymiany anegdot i dowcipów o Rudej Zuigiber z National World Weekly".
       W tym szmatławcu za cholerę nie wiedzą, kogo mają - mawiał zwykle Murchison.
      W rzeczywistości redakcja National World Weekly" doskonale wiedziała, kogo ma: korespondenta wojennego. Z tym że nie
      bardzo wiedziała, jakim cudem go zdobyła, ani też co z tym fantem zrobić.
      W przeciętnym numerze NWW można było przeczytać o gościu z Des Moines, który zobaczył twarz Jezusa w podwójnym hamburgerze z sałatką, o Ehisie Presleyu na bramce w Burger Lord, o tym jak żona pomywacza z Des Moines, słuchając Elvisa Presleya, została cudownie wyleczona z chronicznej czkawki, o tym, że hordy wilkołaków szalejące na Środkowym Zachodzie są w prostej linii potomkami pioniera zgwałconego przez Wielką Stopę oraz o tym, że wielki Elvis został zabrany przez przybyszów z kosmosu, gdyż był za dobry dla niewdzięcznych Ziemian22.
      Te i podobne informacje wypełniały stronice National World Weekly", który osiągał cztery miliony nakładu i korespondent wojenny był mu potrzebny jak wywiad z sekretarzem generalnym ONZ23 lub jak piąte koło u wozu.
      Redakcja płaciła Rudej Zuigiber worek pieniędzy, żeby w porę znalazła jakąś wojnę i była na miejscu z dziennikarskiego obowiązku. Z tegoż dziennikarskiego obowiązku firma nie zwracała najmniejszej uwagi na grube szare koperty z materiałami zaadresowane byle jak, które Ruda od czasu do czasu przysyłała z różnych zakątków globu w ramach rozliczenia pokaźnych zaliczek.
      Postępowanie takie zdaniem kolegium redakcyjnego było całkowicie usprawiedliwione, gdyż Zuigiber jako korespondent zupełnie się nie sprawdzała, za to bez wątpienia jej uroda robiła na wszystkich oszałamiające wrażenie, co miało niebagatelne znaczenie nie tylko dla redakcji National World Weekly". W nadesłanych przez nią materiałach zwykle było dużo o facetach mordujących się nawzajem w różnych miejscach na Ziemi, za to ani słowa świadczącego, że zrozumiała podłoże konfliktu i aspekt humanitarny tegoż. Czasami zlecali zredagowanie, a właściwie przerobienie jej materiału któremuś z odporniejszych kolegów. (Jezus ukazał się dziewięcioletniemu Manuelowi Gonzalesowi w czasie bitwy nad Rio Concor-sa i kazał mu wracać do domu, bo mama zaczęła się martwić. Wiedziałem na pewno, że to Jezus! - oświadczył dziewięcioletni bohater - bo wyglądał tak samo jak ten na śniadaniówce z hamburgerem).
      Przeważnie jednak National World Weekly" pozostawiał ją w spokoju, a nadesłany materiał pieczołowicie wrzucał do kosza.
      To nie interesowało specjalnie ani Murchisona, ani Van Horne'a, ani Anfortha. Wystarczyło im, że gdziekolwiek wybuchłą wojna, Ruda Zuigiber była pierwsza. A nawet jeszcze przed czasem.
      Jak ona to robi, do diabła? - pytali jeden drugiego z niedowierzaniem. A gdy ich oczy spotkały się w czasie rozmowy, zdawały się mówić: gdyby była samochodem, to na pewno ferrari, to kobieta z gatunku tych, które widuje się u boku generalissimusów bananowych republik w przeddzień zamachu stanu, a nie z facetami jak my. Ale z nas szczęściarze.
      Pani Zuigiber uśmiechnęła się i zamówiła następną kolejkę dla wszystkich na koszt National World Weekly" obserwując rozgrywające się wokół bójki. Uśmiech nie opuścił jej twarzy nawet na chwilę. Dobrze wybrała. Dziennikarstwo to jest to. ,
      Każdemu potrzebny jest wypoczynek. Ruda Zuigiber wyjechała na pierwszy od jedenastu lat urlop.
      Znajdowała się na małej wysepce na Morzu Śródziemnym żyjącej z turystyki. Już samo to było osobliwe. Ruda wyglądała na kobietę, która tylko wtedy spędza urlop na wyspie mniejszej niż Australia, gdy jest w zażyłych stosunkach z właścicielem. Gdyby wtedy ktoś powiedział komuś z miejscowych, że za miesiąc na wyspie wybuchnie wojna, tubylec roześmiałby mu się w twarz i znacząco popukał w czoło albo powtórzył słynny gest Kozakiewicza. Tak było wtedy.
      A tak jest teraz.
      Poważne rozbieżności religijne i polityczne wątpliwości czyją własnością jest wyspa, podzieliły ludność na trzy zwalczające się nawzajem frakcje. Zburzono figurę Matki Boskiej na rynku i rozpędzono turystów.
      Ruda Zuigiber siedziała w barze hotelu Palomar del Soi", popijając coś, co miało być koktajlem. W drugim końcu sali zmęczony pianista sennie brzdąkał, a uszminkowany kelner w peruce zawodził do mikrofonu:
      Pamiętasz Capri i tę noc w tataraku twoje. ..
      Przez wybite okno wpadł do środka osobnik z nożem w zębach, kałasznikowem w jednej ręce i granatem w drugiej.
       Ghałughe ghe ghoghe tghymenu  przerwał, wyjął nóż i powtórzył:  Zajmuję ten hotel w imieniu Protureckiej Organizacji Wyzwolenia!
      Ostatnich dwoje wczasowiczów24 schowało się pod stołem. Ruda wyjęła ze szklanki kandyzowaną wisienkę, zbliżyła ją do karminowych ust, tak że kilku dżentelmenów na sali poczuło dziwną sztywność w górnych partiach spodni...
      Pianista wstał, sięgnął do pianina i wyciągnął starego schmei-ssera.
       Ten hotel został zajęty przez Tymczasowe Skrzydło Brygady Progreckiej  zawołał. -Jeden fałszywy krok, a zobaczysz na żyrandolu swoje jaja.
      Przy drzwiach zakotłowało się. Po chwili stanął w nich czarnobrody osiłek ze złotym zębem i z prawdziwym, ale już przestarzałym gatlingiem. Towarzyszyło mu kilku nie mniej zarośniętych, za to bardziej szczerbatych drabów.
       Ogłaszam, że ten hotel, od lat symbol faszystowsko-imperiali-stycznego reżimu grecko-tureckich krwiopijców turystyki, z racji swego znaczenia strategicznego przechodzi na własność Włosko--Maltańskiej Organizacji Wyzwoleńczej - zadudnił uprzejmym basem. - Teraz koniec z wami!
       Co za bzdury! Znaczenie strategiczne!  zawołał pianista.  Warn chodzi tylko o piwnice z winem.
       On ma rację, Pedro - powiedział ten z kałasznikowem.  Moim też chodzi o piwnice. Mio generale, Ernesto de Montoya, mówi mi: powiadam ci, Fernando, wojna skończy się do soboty, chłopcy będą chcieli się rozerwać. Mignij, kochaneńki, do hotelu Palomar del Soi" i zajmij go w naszym imieniu, dobrze?
      Brodacz poczerwieniał z wściekłości.
       Gówno prawda, panie Fernando Chianti! Ja widziałem mapę l wyspy. Hotel jest w samym centrum i jest cholernie ważnym punktem strategicznym. Słyszycie?
       Ha, ha, ha - wycedził Fernando - myślałby kto. Tak jak chałupa starego Diego jest strategicznie ważnym punktem, bo z jej okien widać kapitalistyczną plażę nudystów.
      Pianista spurpurowiał.
       Moi ludzie zajęli ją dziś rano.
      Zapadła martwa cisza zakłócona jedynie subtelnym szelestem sukienki, gdy Ruda założyła nogę na nogę.
      Grdyka pianisty skoczyła wściekle w górę i w dół.
       To jest punkt strategiczny - wysyczał, starając się nie patrzeć na Rudą przy barze. - Stamtąd jest najlepszy widok na potencjalny desant morski.
      Cisza.
       Jak by nie patrzeć, jest o wiele ważniejszym punktem strategicznym niż ten hotel  dokończył pianista. Pedro chrząknął złowieszczo.
       Następny, który się odezwie słowem, nawet półsłówkiem, jest martwy  powiedział, szczerząc zęby i podnosząc broń.  A teraz pod ścianę. Wszyscy!
      Nikt się nie ruszył, gdyż od pewnego czasu nikt go nie słuchał. Wszyscy nasłuchiwali głuchego, niewyraźnego pomruku dochodzącego z korytarza za brodaczem.
      W grupie przy drzwiach zrobiło się zamieszanie. Uzbrojeni starali się za wszelką cenę ustać na miejscu, ale głuchy pomruk skutecznie wytrącił ich z równowagi. Po chwili pomruk przeszedł w szwargot, wreszcie w potok słów i zdań:
       Przepraszam najmocniej, panowie, co za noc, prawda? Trzecie kółko wokół wyspy, już prawie zwątpiłem, dzisiaj trudno wierzyć napisom, no nie? No, ale w końcu znalazłem. Cztery razy pytałem o drogę, dopiero na poczcie, na poczcie zawsze wiedzą, narysowali mi, jak tu trafić, o, gdzieś tu mam szkic...
      Przecisnąwszy się zręcznie przez tłum przy drzwiach niczym szczupak przez staw pstrągów, na salę wszedł niewysoki człowieczek w okularach i niebieskim uniformie. Niósł długi, cienki pakunek przewiązany sznurkiem. Jedynym ustępstwem z jego strony na rzecz tutejszego klimatu były brązowe plastikowe sandały na nogach, aczkolwiek zielone wełniane skarpety świadczyły o wrodzonej nieufności do zagranicznych prognoz pogody.
      Na głowie miał czapkę z daszkiem, z nadrukiem International Express".
      Był bez broni, ale nikt go nie zaczepiał. Nikt też nie skierował broni w jego stronę. Wszyscy patrzyli osłupiali.
      Człowieczek przebiegł wzrokiem po twarzach zebranych, zajrzał do notatnika i skierował się w stronę Rudej, która wciąż siedziała na stołku.
       Przesyłka dla pani.
      Ruda wzięła paczkę i zaczęła odwiązywać sznurek.
      Posłaniec z International Express" chrząknął dyskretnie i podał dziennikarce gruby sfatygowany kwitariusz oraz żółty służbowy długopis przywiązany sznurkiem do notatnika.
       Proszę pokwitować. O, tutaj. Imię i nazwisko drukowanymi literami, a poniżej podpis.
       Oczywiście.
      Ruda zrobiła parafkę. Nazwisko, które wpisała drukowanymi literami nie brzmiało Carmine Zuigiber. Było dużo krótsze.
      Posłaniec podziękował uprzejmie i skierował się do wyjścia, mamrocząc, że to śliczny hotel, proszę państwa, bardzo chciałbym wybrać się tu kiedyś na wakacje, najmocniej przepraszam, zechce mi pan wybaczyć..." Po czym zniknął z pola widzenia tak samo nagle, jak się pojawił.
      Ruda rozwinęła pakunek. Obecni na sali przysunęli się bliżej. W paczce znajdował się pokaźny miecz.
      Przyjrzała mu się uważnie. Był to zwykły miecz, długi i ostry. Stary, ale nie używany, bez ozdób i inskrypcji. Nie wyglądał na czarodziejski oręż zaklętych mocy. Stworzono go do cięcia, siekania, płazowania, kłucia i zabijania albo przynajmniej solidnego i trwałego okaleczenia. Wokoło rozchodziła się aura bliżej nie określonej nienawiści i grozy.
      Ruda chwyciła rękojeść w prawą dłoń i spojrzała wzdłuż klingi. Ostrze zalśniło.
       Dobra! - powiedziała, ześlizgując się zgrabnie ze stołka. - Nareszcie!
      Dopiła drinka, zważyła miecz w ręku i spojrzała po zdumionych twarzach frakcjonistów, którzy w tym czasie otoczyli ją ciasnym kręgiem.
       Żałuję, ale na mnie pora, chłopaki. Chciałabym kiedyś poznać was bliżej.
      W tej chwili zgromadzeni na sali mężczyźni doszli do wniosku, że nie chcieliby zawierać z nią bliższej znajomości. Była piękna, racja, ale pięknem płonącego lasu. Można tym napawać oczy, byle z daleka.
      Teraz miała w ręku miecz, a na twarzy uśmiech ostry jak brzytwa.
      Wszystkie lufy skierowały się w jej stronę. Krąg zacieśnił się.   Nie ruszaj się! - zakrakał Pedro.
      Pozostali w milczeniu przytaknęli.
      Wzruszyła ramionami i ruszyła przed siebie.
      Palce na spustach zaciskały się mimowolnie. W powietrzu pachniało ołowiem i kordytem. Ruda zmiażdżyła szklankę w ręku. Rozległ się śmiertelny trzask pękających luster. Z sufitu spadł kawał betonu.
      I tak to się skończyło.
      Carmine Zuigiber obróciła się, spoglądając na ciała lekko zdziwiona, jakby zupełnie nie wiedziała, skąd się tu wzięły.
      Zlizała szkarłatnym kocim językiem kroplę czyjejś krwi z grzbietu dłoni i uśmiechnęła się.
      Wyszła z baru. Stukot obcasów długo obijał się głuchym echem o ściany.
      Dwoje urlopowiczów wyszło spod stołu i patrzyło na jatkę w barze.
       Jednak trzeba było pojechać do Torremolinos, jak zwykle -powiedziała kobieta.
       To tylko cudzoziemcy - westchnął mężczyzna. - Są po prostu trochę inni, Patrycjo.
       W takim razie wszystko jasne. W przyszłym roku jedziemy do Brighton  skwitowała pani Threlfall kompletnie ignorując to, co stało się przed chwilą.
      A to, co się stało, oznaczało, że nie będzie przyszłego roku, a szansę, że w ogóle nadejdzie następny tydzień, zmalały prawie do zera.
      
ROZDZIAŁ VII
      
      
      We wsi pojawił się ktoś nowy.
      Nowi we wsi zawsze wzbudzali zainteresowanie bandy ICH25,
      ale tym razem wiadomości z ust Pepper poruszyły wszystkich.
       Wprowadziła się do Jaśminowego Domku i jest czarownicą. Wiem, bo pani Henderson, co tam sprząta, mówiła mojej mamie, że tamta dostaje gazetę dla czarownic. I inne gazety też, ale tę dla czarownic na pewno.
       A mój tata powiedział, że czarownic już dawno nie ma - powiedział Wensleydale. Miał jasne falujące włosy i patrzył na świat poważnie przez grube okulary w czarnej oprawce. Powszechnie przypuszczano, że na chrzcie otrzymał imię Jeremy, ale nikt go tak nie nazywał, nawet rodzice, którzy zwracali się do niego per młodzieńcze" albo hej, małolat". Robili to z podświadomą nadzieją, że chłopiec potraktuje to jako żarty gdyż już w przedszkolu był stary maleńki, jakby urodził się z mentalnością czterdziestolatka.
       A niby dlaczego nie? wtrącił Brian, chłopiec o jasnej, okrągłej i stale uśmiechniętej buzi.  Niby dlaczego czarownice nie mogą mieć swojej gazety? Żeby sobie poczytały o nowych zaklęciach i w ogóle. Mojemu tacie przysyłają Wiadomości Wędkarskie", a czarownic jest więcej niż wędkarzy, założymy się?
       Wiadomości Psychiczne" - dodała Pepper.
       To nie o czarownicach - stwierdził Wensleydale. - Moja ciocia też dostaje taką gazetę. Tam jest o wyginaniu łyżeczek i wróżeniu, i o takich ludziach co myślą, że w innym życiu byli królową Elżbietą albo Napoleonem. Naprawdę czarownic nie ma. Jak ludzie wynaleźli lekarstwa i w ogóle, to powiedzieli, że nie potrzebują czarownic i zaczęli je spalać.
       Tam mogą być takie obrazki z żabami i takie, no... inne i...  Brian niechętnie godził się z myślą, że jego koncepcja nie znajduje uznania - i testy drogowe zjazdy na miotle. I o kotach.
       Ale twoja ciotka i tak może być czarownicą  orzekła Pepper.  W tajemnicy. W dzień jest normalną ciotką, a w nocy robi czary.
       Moja ciocia na pewno nie - odparł posępnie Wensleydale.
       I przepisy - nie ustępował Brian - co zrobić ze zdechniętej ropuchy.
       Zamknij się wreszcie  ucięła Pepper.
      Brian sapnął groźnie. Gdyby to powiedział Wensley, od razu dostałby w ucho, jak to bywa wśród przyjaciół. Męski trzon bandy od dawna wiedział, że Pepper nie czuje się zobowiązana obrywać w ucho, nawet w czasie bójki między przyjaciółmi. Jak na jedenastoletnią dziewczynkę potrafiła skutecznie odpowiedzieć na fizyczną zniewagę zdumiewająco celnym kopniakiem albo ugryzieniem. Poza tym, gdyby doszło do ostrej wymiany argumentów, poważnie obawiali się wizji swojej przegranej, gdyż w zmaganiach fizycznych ; nie czuli się pewnie, a nikomu nie uśmiechało się zainkasować błyskawicznego ciosu, który powaliłby nawet Schwarzeneggera.
      Dobrze było mieć w bandzie taką Pep. Do dziś z dumą wspominali dzień, kiedy Byku Johnson i jego banda naśmiewali się, że ONI bawią się z dziewczyną. Riposta rozzłoszczonej Pepper sprawiła, że tego samego dnia wieczorem matka Byka przyszła na skargę 26.
      Dla Pepper Byku był jedynie wrogą górą mięsa rodzaju męskiego.
      Miała krótkie rude włosy i tyle piegów, że tylko bardzo bystry obserwator zdołałby zlokalizować nieliczne plamki normalnej skóry.
      Właściwe imiona Pepper brzmiały Pippin Galadriel Moonchild. Otrzymała je podczas obrzędowego nadawania imion dzieciom w błotnistej dolince z trzema chorymi owcami i kilkunastoma przeciekającymi tipi z worków foliowych. Matka Pepper wybrała dolinę Pant-y-Gyrdl w Walii jako idealne miejsce powrotu do natury. (Pół roku później, mając po dziurki w nosie deszczu, komarów, mężczyzn, seksu i owiec, które bezustannie rozdeptywały namioty, a na domiar złego spożyły w całości pierwsze zbiory posianej przez komunę marihuany oraz wspólny społeczny mikrobus, zaczęła dostrzegać i rozumieć przyczyny odwiecznej ucieczki człowieka od natury. Po krótkim namyśle wróciła z córką do zaskoczonych rodziców w Tadfield, kupiła stanik i z olbrzymią ulgą podjęła wieczorowe studia na socjologii).
      * 
      Istnieją tylko dwa sposoby przetrwania, gdy ma się na imi? Pippin Galadriel Moonchild. Pepper wybrała ten drugi, o czym męska część bandy przekonała się już pierwszego dnia po wakacjach, gdy grupa czterolatków wyszła na plac zabaw.
      Zapytali o imię, które w dziecięcej naiwności wymieniła w całości. Dopiero wiadro zimnej wody pozwoliło oddzielić zęby Pippin Galadriel Moonchild od buta Adama Younga. Okulary Wensleyda-le'a nieomal stały się dla niego szkłami kontaktowymi, a sweterBria-na miał dziury w pięciu miejscach i nie nadawał się do cerowania. Od tej pory trzymali się razem i Pepper została dla wszystkich Pepper z wyjątkiem swojej matki oraz Byku Johnsona i jego ludzi, ale tylko w przypływie szaleńczej odwagi, gdy ONI znajdowali się poza zasięgiem głosu.
      Siedząc na skrzynce po mleku, czyli miejscu honorowym, Adam stukał obcasami i przysłuchiwał się leniwej swadzie niczym znużony król słuchający dworskiej paplaniny.
      Wolno przeżuwał źdźbło trawy. Był czwartek rano. Zaczęły się wakacje, które trzeba było wypełnić jakimś zajęciem.
      Dotychczasową rozmowę przyjaciół puścił mimo uszu jako zwykły szum informacyjny, ściślej mówiąc, traktował ją tak jak barman siedemset czterdziestą drugą małą czarną na swojej zmianie,dopóki ktoś nie zamówi irish coffee.
       A w gazecie niedzielnej pisało, że w kraju jest tysiące czarownic - mówił Brian. - Mówią o powrocie do natury, jedzą tylko zdrowe jedzenie i w ogóle. Dlaczego tu nie miałoby być czarownicy? W gazecie pisało, że zalewają kraj jak zaraza, mówię wam.
       Bo jedzą zdrowe jedzenie i mówią o naturze? - niedowierzał Wensleydale.
       Właśnie tak pisało.
      W swoim czasie banda rozważyła rzecz dokładnie. Pewnego razu namówieni przez Adama postanowili przez jedno popołudnie jeść tylko zdrową żywność, po czym doszli do wniosku, że owszem, to
      dobra rzecz, nawet zjadliwa, ale przedtem trzeba zjeść porządny obiad z trzech dań.
      Brian pochylił się i konspiracyjnym szeptem powiedział:
       I jeszcze pisało, że one tańczą bez ubrania. Całkiem gołe. Chodzą po lesie i do Stonehenge, i w ogóle, i tańczą, całkiem gołe.
      Tym razem banda rozważyła rzecz jeszcze dokładniej. Doszli do przełomowego punktu w życiu i wszystko wskazywało na to, że zaraz lawina zdarzeń, emocji i grozy porwie ich przez dzikie ostępy i kręte drogi.
      Aha!
       Ale nie moja ciocia - Wensleydale przerwał zaklętą ciszę. - '|| Na pewno nie. Ona tylko chce porozmawiać z wujkiem.
       Przecież twój wujek umarł - stwierdziła Pepper.
       Ale ciocia ciągle mówi, że porusza talerzykiem na stole - powiedział defensywnie Wensleydale. - A mój tata mówi, że wujka wykończyło to ciągłe przestawianie i szczękanie talerzami. Ja tam nie wiem, po co ona chce z nim rozmawiać. Jak żył, to się prawie do niego nie odzywała.
       To czarna magia i w ogóle nic więcej - stwierdził Brian. -O tym pisze w Biblii. Nie wolno tego robić. Pan Bóg nie cierpi czar^ nych magików. No i czarownic. Za to się idzie do Piekła.
      Siedzący na transporterze przesunęli się leniwie. Teraz Adam miał zabrać głos.
      Zamilkli wszyscy. Adam zawsze miał do powiedzenia coś ciekawego. W głębi duszy ONI czuli, że naprawdę to wcale nie są równoprawną bandą czteroosobową, lecz trzyosobową bandą Adama. Wszyscy troje woleli przeżywać przygody i ciekawie spędzać czas jako podwładni Adama niż jako wodzowie każdej innej bandy.
      Ja tam nie rozumiem, dlaczego wszyscy nalatują na czarownice - powiedział Adam.
      Pozostali spojrzeli po sobie. To zabrzmiało obiecująco.
       No bo rzucają zarazę na zboże  odparła Pepper.  I topią
      okręty. I mówią ci, że będziesz królem i w ogóle. I gotują tajemnicze zioła.
       Moja mama też używa ziół  oznajmił Adam. - I wasze też.
       Ale te zioła są w porządku - powiedział z determinacją Brian, chcąc zachować pozycję znawcy okultyzmu i magii. - Pan Bóg powiedział, że mięta i szałwia jest dobra i można używać. Przecież to jasne, że w mięcie i szałwii nie ma nic złego.
       I możesz się rozchorować jak spojrzy na ciebie  oznajmiła Pepper.  To się nazywa urok. Jak taka spojrzy na ciebie, od razu robisz się chory. A potem robi sobie taką małą figurkę i wbija w nią igły, a gdzie wbije igłę, tam ciebie od razu boli i jesteś chory - dodała radośnie.
       Takie rzeczy już się nie zdarzają  stwierdził racjonalista Wensleydale - bo wynaleźliśmy naukę, a księża popalili wszystkie czarownice dla ich dobra. To się nazywało święta hiszpańska inkwizycja.
       Wobec tego ja myślę, że trzeba się dowiedzieć, czy ta z Domku Jaśminowego jest czarownicą, a jak jest, to powiedzieć panu Pic-kersgill  powiedział Brian. Pan Pickersgill zwany Picky był miejscowym wikariuszem i ostatnio między nim a bandą doszło do ostrej wymiany zdań na temat łażenia po cisach na plebanii oraz korzystania z dzwonnicy w niestosownych porach.
       Nie wiem, czy to tak wolno chodzić i podkładać ogień innym ludziom - oświadczył Adam. Jakby było wolno, to wszyscy by się podpalali.
       Wszystko w porządku, jeśli jesteś wierzący - zapewniał Brian -bo w ten sposób czarownice nie idą do piekła i zdaje mi się, że nawet są wdzięczne. No, chyba że nie rozumieją dobrych intencji.
       Ja tam nie wierzę, żeby Picky komuś podkładał ogień - powiedziała Pepper.
       No, nie wiem...  Brian zrobił znaczącą pauzę.
       Na pewno nie prawdziwy ogień naprawdę  prychnęła Pep-
      per. - Prędzej pójdzie na skargę do rodziców i powie, żeby to oni zdecydowali, czy kogoś spalić, czy nie.
      Pokręcili głowami z pogardą dla niskich pobudek działania sfer klerykalnych, po czym spojrzeli wyczekująco na Adama.
      Zawsze patrzyli na niego wyczekująco. W końcu miał najlepsze pomysły.
       Chyba powinniśmy zająć się tym sami - powiedział po namyśle.  Trzeba zrobić wreszcie coś konkretnego, skoro wokoło jest tyle czarownic. Coś jak patrole Straży Obywatelskiej.
       Straży nad czarownicami - wtrąciła Pepper.
       Nie - uciął Adam.
       Ale my nie możemy być hiszpańską inkwizycją, bo nie jesteśmy w Hiszpanii - powiedział Wensleydale.
       Na pewno nie trzeba być w Hiszpanii, żeby zrobić hiszpańską inkwizycję - oświadczył Adam. - To tak jak z sosem tatarskim albo kurą po marokańsku. To tylko ma wyglądać po hiszpańsku. Musimy zrobić tak, żeby wyglądało jak w Hiszpanii, a wtedy od razu się domyśla, że to hiszpańska inkwizycja.
      Zapadła cisza.
      Przerwał ją szelest plastikowej torebki po prażynkach, które dziwnym zbiegiem okoliczności zawsze tworzyły pokaźny stos tam, gdzie siedział Brian. Wszyscy troje spojrzeli na niego.
       Mam plakat z corridy z autografem - powiedział wolno Brian.
      
      * * *
      
      Nadeszła pora obiadu, a gdy minęła spokojnie, nowa wielka hiszpańska inkwizycja wznowiła obrady. Wielki inkwizytor obrzucił zebranych krytycznym spojrzeniem.
       A to co? - zapytał władczo.
       Tym się stuka jedno o drugie w tańcu - wyjaśnił Wensleydale cokolwiek wystraszony. - Ciocia przywiozła je z Hiszpanii, kiedyś tam dawno temu. To się nazywa marakany. A tutaj, o widzicie, jest hiszpańska tancerka.
       A po co ona tańczy z bykiem?
       Żeby było bardziej po hiszpańsku - stwierdził Wensleydale. Adam uznał, że może być. Plakat z corridy okazał się dokładnie taki, jak Brian obiecał.
      Pepper przyniosła naczynie z rafii w kształcie dużej sosjerki.
       W to się wkłada wino - powiedziała niepewnie.  Mama przywiozła z Hiszpanii.
       Tu nie ma byka - zawyrokował surowo Adam.
       No bo wcale nie musi - odparła zaczepnie, odsuwając się nieznacznie na korzystną pozycję obronną.
      Adam zawahał się. Jego siostra Sarah też była w Hiszpanii ze swoim chłopakiem. Przywiozła stamtąd wielkiego czerwonego osła. Mimo iż osioł miał pewny hiszpański rodowód, zdaniem Adama jego ewentualna obecność nie licowała z duchem i literą posiedzenia hiszpańskich inkwizytorów. Chłopak Sarah przywiózł pamiątkowy ozdobny miecz, który - pominąwszy osobliwą giętkość ostrza w nietypowych miejscach oraz nadzwyczajne zdolności do tępienia się nawet na pasku bibuły  miał być z najlepszej toledańskiej stali. Po pół godzinie wertowania encyklopedii i przewodników, Adam doszedł do wniosku, że posiadł wiedzę niezbędną dla przyszłych inkwizytorów. Niestety, subtelne wskazówki nie zostały zrozumiane właściwie.
      Zrezygnowawszy, wyciągnął pęczek cebuli przyniesiony z kuch-id. Niewykluczone, że pochodziły z Hiszpanii. Jednak nawet on sam musiał przyznać, że nie nadawały się zbytnio na ozdobę siedziby inkwizycji. Czegoś im brakowało. W tej sytuacji nie mógł pozwolić sobie na zbyt gwałtowną polemikę na temat koszyka na wino.
       Niech będzie - orzekł wielki inkwizytor.
       Wiesz na pewno, że to hiszpańskie cebule?  zapytała nieco uspokojona Pepper.
      Jasne. Wszyscy wiedzą, że to hiszpańskie cebule.
       A może jednak z Francji  upierała się Pepper.  Wiem, że Francja znana jest z cebuli.
       Nieważne  uciął Adam, który miał powyżej uszu rozmowy o cebulach. - Francja to prawie Hiszpania, no nie? A skąd niby czarownice miałyby się w tym połapać, skoro cały czas latają na miotłach w nocy. Dla nich wszystko jedno jaki to kraj, lecą nad kontynentem Europy i już. A w ogóle jak się nie podoba, to możecie sobie zrobić inkwizycję beze mnie.
      Tym razem nawet Pepper nie wydała słowa sprzeciwu. Obiecano jej stanowisko mistrza tortur. Nie było wątpliwości, kto zostanie wielkim inkwizytorem. Nic dziwnego, że Brian i Wensleydale czuli się niedocenieni, gdy powierzono im funkcje strażników inkwizycji.
       Nie umiecie ani słowa po hiszpańsku  oznajmił Adam, który w czasie obiadu zawarł bliższą znajomość z Rozmówkami hiszpańskimi" zakupionymi przez Sarah w przypływie oczarowania Ali-cante.
       To wcale nie takie ważne, bo inkwizytor musi mówić po ła-cińsku - stwierdził Wensleydale, który w czasie obiadu również gorączkowo uzupełniał braki w lekturze.
       Oraz po hiszpańsku  powiedział stanowczo Adam.  I dlatego to jest hiszpańska inkwizycja.
       A dlaczego nie miałaby być brytyjska inkwizycja?  wtrącił Brian. - W końcu pobiliśmy ich Wielką Armadę, a teraz mamy się bawić w tę ich śmierdzącą inkwizycję.
      Racja, pomyślał Adam, którego patriotyzm również dawał znać o sobie.
       Wobec tego - stwierdził - zaczniemy jako inkwizycja hiszpańska, a .potem zrobimy inkwizycję brytyjską. Jak się już w tym pokapujemy. A teraz rozkazuję strażnikom inkwizycji sprowadzić pierwszą czarownicę, por favor.
      Uzgodnili, że nowa lokatorka w Domku Jaśminowym może jeszcze poczekać. Przynajmniej dopóki ONI nie nabiorą wprawy.
      
      * * *
      
       Czyś ty jest czarownicą? - zapytał wielki inkwizytor.
       Tak - odpowiedziała sześcioletnia siostra Pepper, która wyglądała jak złotowłosa Barbie z pokaźną nadwagą.
       Miałaś się nie przyznawać, głupia - wysyczała jej do ucha główna oprawczyni, dając kuksańca.
       A bo co? - zapytała hardo podejrzana.
       Bo jak nie, to cię poddamy torturom, żebyś się przyznała -oświadczyła główna oprawczyni. - Przecież ci mówiłam, że tortury są fajne. Nic nie boli. Hasta la vista dodała szybko.
      Podejrzana spojrzała taksujące na wystrój siedziby inkwizycji. Zanadto cuchnęło tu cebulą.
       Aha. Ja kcem być carownicom i żebym miała ksywy nos, i prysce, i kota Mrucka, i magicny...
      Główna oprawczyni skinęła do wielkiego inkwizytora.
       Słuchaj  zaczęła stanowczo  możesz sobie być czarownicą, kiedy chcesz, ale tutaj masz mówić, że nie jesteś. Przestań paplać bez sensu, że jesteś czarownicą.
      Podejrzana zamyśliła się.
       Aleja kcem być carownicom.
      Męska część bandy wymieniła znużone spojrzenia. Tego nie przewidzieli.
      Jak się nie przyznasz, dam ci moją Sindy i mebelki, prawie nowe  powiedziała Pepper i spojrzała na resztę, oczekując komentarzy.
       Wcale ze nie nowe  ucięła ostro młodsza siostra.  Sama widziałam. Całe podalte i wychodzi słoma...
      Adam przerwał wymownym chrząknięciem.
       Czy przyznajesz się do czarów, vwaEspana?  ponowił pytanie. Dziewczynka spojrzała Pepper w twarz i najwyraźniej nie chcąc ryzykować, oświadczyła kategorycznie:
       Nie. ....
      ONI, czytaj: inkwizytorzy, orzekli, że dopiero ta tortura będzie doskonała. Kłopoty zaczęły się później, przy zdejmowaniu domniemanej czarownicy.
      Popołudnie było gorące i parne, a strażnicy inkwizycji doszli do wniosku, że ktoś ich wykorzystuje.
      .. Dlaczego tylko ja i brat Brian mamy się męczyć? - Brat We-nsleydale wycierał ręką spocone czoło. - Najwyższy czas, żeby ona zeszła, a myśmy spróbowali. Benedictine ina Decanter.
      Ja kce jesce - wołała podejrzana, gdy woda wylewała się z jej butów.
      W czasie studiów nad torturami wielki inkwizytor doszedł do wniosku, że brytyjska inkwizycja nie była na razie gotowa do wprowadzenia zabaw z żelazną dziewicą i pigułkami gorczycy. Na średniowiecznej rycinie ujrzał natomiast sekutnicę przywiązaną do drewnianego stołka i zanurzoną po piersi w wodzie. Uznał, że to będzie najlepsze rozwiązanie, zwłaszcza że wszystkie niezbędne części stolca sekutnic, to jest deska, sznur i sadzawka, były pod ręką.
      Podejrzana zabarwiła się na zielono do pasa.
       Hopla la, ale huśtawka - pokrzykiwała radośnie.
      Jak mi nie dacie spróbować, to idę - burknął brat Brian. Dlaczego ma być fajnie tylko jakiejś wstrętnej czarownicy.
      Jest zakaz torturowania inkwizytorów - oświadczył wielki inkwizytor sztywno, ale bez przekonania. Było gorąco, szaty inkwizytorów cuchnęły zgniłym ziarnem, zaś woda w sadzawce migotała zapraszająco.
       Niech wam będzie - dodał po chwili. -Jesteś czarownicą, to pewne, nie rób tego więcej, a teraz złaź. Inni też chcą spróbować, ole.
       A co teraz bendzie? - zapytała siostra Pepper. Adam zamyślił się. Rozpalenie stosu pod małą nie załatwiłoby niczego. Była zbyt mokra.
      Miał także mgliste przeczucie, że w niedalekiej przyszłości padną bardzo konkretne pytania o zabłocone buty i rzęsę wodną na różowej sukience. Ale to była przyszłość, która dopiero pod wieczór pokaże, jak słuszne są jego obawy. Na razie było gorące słoneczne popołudnie, deska, sznur i sadzawka. Przyszłość mogła poczekać.
      
      * * *
      
      To co miało nadejść, czyli niedaleka przyszłość, nadeszło i minęło jak to zwykle bywa, niezbyt przyjemnie. Ojciec Adama miał na głowie poważniejsze sprawy niż zabłocona sukienka córki sąsiadów, wobec czego między jedną kanapką a drugą najzwyczajniej w świecie zabronił Adamowi oglądać telewizję, co w praktyce oznaczało, że niegrzeczny chłopiec będzie oglądał dobra-nockę w swoim pokoju, na przedpotopowym czarno-białym ekranie.
       Nie rozumiem, dlaczego nie wolno podlewać wężami ogrodowymi - mówił Mr Young do żony w kuchni, zaś Adam słyszał każde słowo w swoim pokoju.  Płacę komorne i podatki jak wszyscy. W ogródku jest sucho jak pieprz. Jeszcze dzień, dwa i będzie pustynia. Dziwi mnie, że w ogóle gdzieś została woda w sadzawce. Wszystko przez ten zakaz prób atomowych. Za moich chłopięcych czasów lato to było lato. Lało jak z cebra i to bez przerwy.
      Teraz Adam wlókł się posępnie piaszczystą drogą. Włóczenie się różnymi drogami sprawiało mu ulgę, a nawet przyjemność, choć jego widok niekiedy denerwował porządnych i schludnych sąsiadów. Nie tylko dlatego, że Adam po prostu snuł się, dyndając ramionami, lecz przede wszystkim dlatego, że jego postawa sugerowała powody takiego sposobu poruszania się. Dziś wokół wlokącego się posępnie Adama rozchodziła się aura urażonej ambicji oraz ślepej złości, którą czują wszyscy prorocy i dobroczyńcy odrzuceni we własnym kraju.
      Krzewy uginały się pod ciężarem kurzu.
       A dobrze im tak. Żeby tak czarownice porwały wszystkich, co do jednego. I żeby każdy musiał jeść zdrową żywność. I żeby nie
      wolno im było chodzić do kościoła. I żeby musieli wszyscy tańczyć na golasa - powiedział ze złością i kopnął kamyk. W głębi duszy przyznawał jednak, że z wyjątkiem zdrowej żywności, reszta nie była wcale taka zła.
       Założę się, że jakby pozwolili nam dobrze zacząć, to byśmy złapali ze sto czarownic albo i więcej  powiedział do siebie, kopiąc następny kamyk. - Wielki Torturemada na pewno nie zniechęcił się tym, jak na początku poplamił sukienkę jakiejś głupiej czarownicy.
      Pies wlókł się posłusznie za' Panem. Sprawy przybrały zupełnie inny obrót niż oczekiwał, o ile pies może oczekiwać czegoś innego niż kość z pańskiej ręki. Mimo że ostatnie dni przed nadejściem Armageddonu miały wyglądać zupełnie inaczej, psu zaczynało się podobać tu, na Ziemi.
      Usłyszał, jak Pan powiedział: Za królowej Wiktorii na pewno nie zabraniali oglądać dobranocki w kolorze.
      Byt określa świadomość. Pewne zachowania są uwarunkowane genetycznie. Zmiana w małego wstrętnego kundla nie przebiega bez śladów na psychice; coraz częściej ma się ochotę pójść za głosem natury małego wstrętnego kundla. Raz ścigał szczura. Było to najlepsze przeżycie.
       A dobrze im tak. Niech złe moce wezmą ich sobie wszystkich  burczał jego Pan.
      Są jeszcze koty, pomyślał Pies. Zawarł bliższą znajomość z rudzielcem sąsiadów. Spotkanie było zaskoczeniem dla obydwu stron. Pałającym nienawiścią spojrzeniem oraz złowróżbnym gardłowym warkotem próbował zamienić adwersarza w galaretę dygocącą ze strachu. Wściekłe spojrzenie i warkot jak dotąd spełniały swoją rolę. Tym razem jednak zainkasował fachowe obdrapanie nosa, po którym rozpalone ślepia nabiegły łzami. Uznał, że koty są o wiele gorsze od dusz potępionych. Nie zamierzał jednak unikać następnych spotkań i opracowywał szczegółowy plan działania. Pierwszego spo-
      tkanego kota zaatakuje nagrym wyskokiem z czterech łap z równoczesnym groźnym poszczekiwaniem i kłapaniem. Być może planował na wyrost, ale a nuż metoda okaże się skuteczna...
       A w ogóle to jak przyjdą do mnie, kiedy wikary zmieni się w żabę, to niech sobie idą do diabła. Koniec, kropka  zamruczał pod nosem Adam.
      Właśnie w tej chwili dotarły do Adama dwie rzeczy. Pierwsza, że w czasie włóczęgi dotarł do Domku Jaśminowego, druga, że ktoś płacze.
      Był czuły na łzy. Zwłaszcza kobiece. Po chwili namysłu ostrożnie zajrzał przez płot.
      Anathemie, która zużyła prawie całą paczkę chusteczek higienicznych, wydało się nagle, że nad żywopłotem ni mniej, ni więcej tylko zajaśniało słońce.
      Adam wątpił, czy ta kobieta jest czarownicą. Nie pasowała do jego wyobrażenia czarownicy. Rodzice czytali tylko renomowane tygodniki społeczno-kulturalne, nic więc dziwnego, że najnowsze osiągnięcia okultyzmu stosowanego nie dotarły do Adama. Nie miała haczykowatego nosa arii brodawek, ani wąsów, za to była młoda i... hm, ładna. To chyba przekonuje, że nie jest czarownicą.
       Dzień dobry - powiedział, prostując plecy.
      Wytarła nos w chusteczkę i spojrzała na Adama.
      W tym miejscu wypada opisać, co ujrzała Anathema nad żywopłotem. Z jej późniejszych zwierzeń wynika, że ujrzała twarz greckiego bożka w przededniu inicjacji lub, używając biblijnej nomenklatury, natchnionego muskularnego anioła tuż przed rozpoczęciem zbożnej pacyfikacji zła wszelakiego ognistym mieczem. Takich twarzy nie spotyka się w dwudziestym wieku. Bujne złociste loki lśniły w słońcu. Idealny model dla mistrzów Renesansu. Sam Michał Anioł oddałby życie i sławę za półgodzinny seans z takim modelem, tyle że raczej pominąłby rozczłapane trampki, poplamione dżinsy i wyblakły podkoszulek.
       Kim jesteś? - zapytała Anathema.
       Adam Young. Mieszkam tu niedaleko.
       Ach tak. Dużo słyszałam o tobie  powiedziała, delikatnie wycierając ostatnie łzy. Adam pokraśniał z dumy. - Pani Henderson mówiła, że trzeba cię stale mieć na oku  kontynuowała.
       Znają mnie tutaj.
       Powiedziała, że pewnego dnia zawiśniesz na stryczku. Adam skrzywił się. W okolicy nie mówiono o nim najlepiej, ale lepsze to niż nie dostrzegana przeciętność.
       Powiedziała też, że jesteś najgorszy z całej bandy  dodała weselej. Adam przytaknął. - A dokładnie to powiedziała: Niech się panienka pilnuje przed nimi. To najgorsze typy spod ciemnej gwiazdy. A ten Adam to skaranie boskie.
       Dlaczego pani płakała? - Adam wpadł jej w słowo.
       Płakałam? Och, tak. Zgubiłam coś ważnego. Książkę.
       Pomogę szukać, jeśli pani chce - zaproponował Adam szarmancko. -Ja mam dużo książek. Sarn nawet napisałem jedną. Strasznie fajna. Całe osiem stron. O tym piracie, co potem był słynnym detektywem. I sam zrobiłem ilustracje - chwalił się wylewnie. -Jak pani chce, to pożyczę. Jest na pewno lepsza od tej, którą pani zgubiła. Zwłaszcza wtedy jak w rakiecie zjawia się dinozaur i jest strzelanina z kowbojami. Uśmieje się pani na pewno. Brian boki zrywał. Mówił, że czegoś takiego jeszcze nie widział.
       Dziękuję bardzo. To z pewnością bardzo dobra książka  powiedziała przymilnie. -Ale chyba nie skorzystam z twojej pomocy. Już za późno. - Spojrzała poważnie w oczy chłopca. - Znasz dobrze okolicę?
      Jak długa i szeroka. Każdy kamień.
       Czy widziałeś dwóch mężczyzn w dużym czarnym samochodzie?
       A to oni ją ukradli? - zapytał zaciekawiony. Pościg za międzynarodową szajką złodziei książek byłby wspaniałym akcentem na koniec dnia.
      II
       Niezupełnie. W pewnym sensie. To znaczy pewno nie chcieli ukraść. Szukali Tadfield Manor. Byłam tam dziś rano, ale nikt nic nie wie. Chyba był jakiś wypadek.
      Wpatrywała się w Adama. Było w nim coś dziwnego, czego nie potrafiła określić bliżej. Czuła jedynie, że znajomość z nim może okazać się bardzo ważna i że nie powinna jej lekceważyć. To coś...
       A jaka to książka? - zapytał Adam.
       Przistoyne i akuratne profecye Agnes Nutter", czarownicy.
       Jakiej czarownicy?
       Takiej jak w Makbecie.
       Widziałem w telewizji. Dobre było, jak tam różni królowie załatwiali siebie. O rety! A dlaczego przystojne i akuratne?
       Przystojne kiedyś znaczyło dobre, szlachetne, a akuratne to tyle, co dokładne.
      To dziwne. Czuła rosnące napięcie. Jak przed spotkaniem z gwiazdą albo prezydentem. Kiedy się pojawiali, wszystko inne przestawało istnieć. Było tłem.
      Mieszkała tu od miesiąca. Z wyjątkiem pani Henderson, która czasem przypomniała sobie o sprzątaniu w domku, Anathe-ma, nie licząc zdawkowych uprzejmości, z nikim nie zamieniła słowa. Uznała, że będzie lepiej, jeśli potraktują ją jak artystkę. Bądź co bądź, znajdowała się w okolicy często odwiedzanej przez artystów.
      Właściwie było tu naprawdę pięknie, zwłaszcza wokół wsi. Bajeczny sielski krajobraz. Gdyby Turner, Landseer i Palmer opowiedzieli sobie o urokach Tadfield przy dobrym piwie, a potem namówili Stubbsa, żeby domalował konie, powstałoby arcydzieło malarstwa pejzażowego.
      Tym bardziej przykre, że to się miało wydarzyć właśnie tu. Przynajmniej według Agnes. Tak stało w książce, którą ona, Ana-thema, beztrosko zgubiła. Zrobiła co prawda fiszki, ale to, rzecz jasna, nie to samo.
      Gdyby w pełni panowała nad myślami, zauważyłaby od razu, że ilekroć starała się skupić na Adamie, jej myśli omijały go. Rozpływały się jak we mgle. Spływały po przedmiocie rozważań niczym woda po kaczce. W obecności Adama nikt nie panował nad myślami. Niezależnie od płci i wieku.
       To ekstra!  zawołał Adam, któremu wciąż jątrzyła umysł zawartość przystojnych i akuratnych przepowiedni.  Na pewno jest tam, kto będzie mistrzem ekstraklasy i królem strzelców!
       Niestety, nie.
       A są rakiety?
       Niewiele.
       A roboty?
       Przykro mi.
       No to w takim razie dla mnie to wcale nie jest akuratne -oświadczył. - Co to za przyszłość bez rakiet i robotów?
      Ta przyszłość to trzy dni. Zaledwie trzy dni, pomyślała posępnie Anathema. Zaproponowała chłopcu coś zimnego do picia. Adam zwlekał chwilę z odpowiedzią, ale postanowił wziąć byka za rogi.
       Psze pani, ja przepraszam, że pytam, ale czy pani jest no... czarownicą?
      Oczy Anathemy zwęziły się. Dość tego, szanowna pani Hen-derson.
       Tak mówią. Niektórzy. Naprawdę jestem okultystką. Adam poweselał nieco.
       Aha, znaczy... No to w porządku. Zmierzyła go wzrokiem od góry do dołu.
       Chyba wiesz, kto to okultysta?
       No jasne - odparł zdecydowanie.
       A skoro już zaspokoiłeś ciekawość, to może jednak wejdziesz? Mnie też chce się pić. A propos, Adamie?
       Proszę?
       Pomyślałeś sobie, że jednak nie mam nic wspólnego z oczami, prawda?
       Kto? Ja? - zabrzmiało to jak: a skąd pani wie? Sytuację skomplikował pies. Nie chciał wejść do domku. Usiadł na progu i skamlał.
       No chodź, głuptasie - ponaglał Adam. - To tylko Domek Jaśminowy.
      Spojrzał zakłopotany na Anathemę.
       Normalnie mnie słucha. Robi wszystko od razu.
       Niech się pobawi w ogródku.
       Nie. Ma robić, co mu powiem. Czytałem o tym w książce. Ważne jest konsekwentne i systematyczne ćwiczenie. Każdy pies da się wytresować. Tata powiedział, że mogę go mieć, jak go wytresuję. Pies, wchodź!
      Pies zawył i spojrzał błagalnie. Serdelkowaty ogon kilka razy uderzył o podłogę.
      Głos Jego Pana.
      Z największą niechęcią, jakby wchodził do izby tortur, przesunął się nad progiem.
       Dobrze. Dobry pies - dumny Pan pochwalił podopiecznego.
      Następna cząstka diabelskiej natury odeszła w niebyt...
      Anathema zamknęła drzwi.
      Na futrynie była podkowa  niemy świadek setek przeprowadzek i odwiedzin pamiętający czasy Czarnej Śmierci, kiedy to przybito ją, by strzegła domu przed złymi duchami. Była zardzewiała, pokryta patyną minionych stuleci i wielokrotnie malowana. Ani Adam, ani Anathema nie zwrócili uwagi na to, jak stygła rozgrzana do białości stal.
      
      * * *
      
      Gruby kożuch pokrywał zimne kakao Azirafala. Ciszę w pomieszczeniu przerywał tylko szelest przewracanych stronic.
      Co pewien czas rozlegało się gniewne stukanie, gdy jakiś miłośnik książek dla dorosłych pomylił drzwi sklepów. Azirafal ignorował wszystkie dźwięki z zewnątrz.
      W czasie lektury kilka razy nieomal zaklął z wrażenia.
      
      * * *
      
      Anathema nie rozgościła się na dobre w Jaśminowym Domku. Przyrządy i notatki tworzyły pokaźne sterty na dużym stole - widok zaiste ciekawy, rzec by można, przypominający tajną celę kapłana voodoo, który dopiero co okradł magazyn sprzętu akademii nauk lub NASA.
       Ale klawo! - zawołał Adam i zapytał, co to jest to na trzech nogach.
       Teodolit - odpowiedziała z kuchni Anathema - do wykrywania linii działowych i namiarów.
       A co to znaczy?
      Wysłuchawszy wyjaśnienia, Adam stwierdził:
       O rany, naprawdę?
      Tak.
       Wszędzie dookoła?
      Tak.
      Ja ich nigdy nie widziałem. Ale bomba! Dookoła mnie tyle linii pola, aja nie widziałem ani jednej.
      Rzadko słuchał czegoś oprócz radia, ale ostatnie dwadzieścia minut siedział z otwartymi ustami i zapartym tchem. W jego rodzinie nie mówiło się o zaklęciach i czarach poza okazjonalnym odpukiwaniem w nie malowane drewno i tfu, tfu, na psa urok. Jedynym ukłonem w stronę zjawisk nadprzyrodzonych były beznamiętne opowieści rodziców o świętym Mikołaju, który w nocy wchodzi do domu przez komin27 i przynosi prezenty pod choinkę.
      Marzył o czymś bardziej okultystycznym niż dożynki. Chłonął słowa kobiety jak bibuła atrament.
      Pies leżał pod stołem i warczał. Miał coraz więcej wątpliwości co do siebie.
      Anathema wierzyła nie tylko w pole siłowe, ale także w foki, wieloryby, rowery, deszczowe dżungle, chleb gruboziarnisty, odzyskiwanie papieru toaletowego, wyrzucanie Afrykanerów z RPA i Amerykanów z całego świata, włącznie z Long Island. Nie szufladkowała wierzeń i nie miała systemu, lecz jeden potężny konglomerat przekonań, przy którym objawienia Joanny d'Arc to opowiastki na dobranoc. Na skali wiary zdolnej do przenoszenia gór jej wiara wynosiłaby około pół alpa28.
      Adam nie słyszał nigdy słowa środowisko", deszczowe dżungle Amazonii były dla niego rozdziałem zamkniętym, a przy tym wcale nie wydrukowanym na papierze toaletowym z odzysku.
      Raz tylko przerwał monolog Anatherny, by wymienić poglądy na temat elektrowni jądrowych.
       Byłem w takiej elektrowni. Nudne jak flaki z olejem. Wcale nie było zielonych dymów i nic nie bulgotało. To granda, żeby nic nie bulgotowało jak przychodzi wycieczka. I jeszcze ci faceci... Żeby choć jeden miał kosmiczny skafander.
       Tam zaczynają bulgotanie dopiero po wyjściu wszystkich gości - odpowiedziała Anathema.
       Aha...
       Właśnie w tej chwili już ich nie ma.
       No i dobrze im tak, skoro nie bulgocą. Przytaknęła, wciąż próbując ustalić, na czym polega osobliwość Adama. Wreszcie znalazła. Adam nie emanował.
      Była ekspertem w sprawach emanacji, zwłaszcza transcendentalnej. Wytężając wzrok, potrafiła dostrzec, co ludzie emanują. Zwykle ujawniało się to jako obłoczek lub poświata wokół głowy, a z kształtu i zabarwienia można było wnioskować o stanie majątkowym i samopoczuciu obserwowanego. Emanował praktycznie każdy. Ludzie źli, niechętni, zamknięci w sobie emanowali blade drżące obłoczki, zaś wokół ekspansywnych i twórczych osobowości roztaczała się tętniąca jasna poświata o średnicy kilkunastu centymetrów.
      Nie słyszała, by ktokolwiek nie emanował, a jednak wokół Adama nie było żadnej poświaty. Mimo to chłopiec był wesoły, zrównoważony i pozytywnie nastawiony do życia.
      Zaczęła odczuwać lekkie zmęczenie.
      Było jej miło, że wreszcie spotkała obiecującego słuchacza, być | może ucznia. Z wdzięczności pożyczyła mu kilka egzemplarzy | New Aąuarian Digest", które wydawał jeden z jej przyjaciół.
      Wszystko to wywarło duży wpływ na Adama. Przynajmniej tego dnia.
      Ku zdziwieniu rodziców położył się wcześnie do łóżka. Nie zauważyli, że spod koca co jakiś czas słychać o rety", ale bomba" oraz rytmiczne chrupanie cytrynowych dropsów w zapamiętale pracujących szczękach.
      Wyszedł spod koca dopiero, gdy wyczerpały się baterie. Leżał w ciemności z otwartymi oczami wpatrzony w klucz myśliwców zwisających z sufitu i kołysanych nocną bryzą.
      Adam nie patrzył na samoloty. Przed błyszczącymi oczami wyobraźni fantastyczne obrazy wirowały i zmieniały się jak w kalejdoskopie.
      Ciotka Wensleydale'a i jej wirujący spodek nawet się nie umywały. Taki okultyzm to dopiero coś.
      Polubił Anathemę. Nie była młoda, to fakt, lecz gdy Adam kogoś polubił, starał się go uszczęśliwić.
      Ongiś panował pogląd, że oblicze świata zmienia się wskutek wielkich wydarzeń - wojen, bomb atomowych, szalonych polityków i trzęsień ziemi albo wędrówek ludów. Został on zweryfikowany i odłożony do lamusa dla tych, którzy nie mogli lub nie chcieli przestawić się na nowoczesne myślenie. Według teorii chaosu świat zmieniają rzeczy niewielkie i drobne, jednostkowe wydarzenia: gdy w amazońskiej dżungli motyl zatrzepocze skrzydłami, gwałtowny huragan pustoszy pół Europy.
      W uśpionej głowie Adama właśnie pojawił się motylek.
      Być może teraz Anathema umiałaby wytłumaczyć i brak emanacji wokół Adama, i przynajmniej kilka ostatnich wydarzeń.
      Stojąc na Trafalgar Square nie widzi się całej Anglii, prawda?
      
      * * *
      
      Dzwonki alarmowe umilkły.
      Dla obsługi sterowni elektrowni jądrowej milknący sygnał alarmowy nie jest niczym wyjątkowym. Alarmy włączają się i wyłączają bez przerwy. Dzieje się tak dlatego, że każdy miernik czy licznik jest wyposażony w brzęczyk, buczek lub pisz-czyk po to, by go w porę zauważyć wśród tysięcy innych, które albo skończyły gwizdać i buczeć, albo zaraz zaczną.
      Brygadzista powinien być kompetentny i stanowczy oraz sprawiać wrażenie kogoś, kto w sytuacji krytycznej, gdy panika owładnie tłumem podwładnych, nie będzie próbował założyć hełmu na lewą stronę, a gdy fajka zgaśnie w zębach - nie będzie miał zadowolonej miny konesera zaciągającego się pierwszym dymem.
      O trzeciej rano w sterowni elektrowni jądrowej Turning Point nie było nic do roboty prócz wypełnienia dziennika zmiany i słuchania stłumionego buczenia turbin.
      Aż do teraz.
      Horacy Gander spojrzał na pulsujące czerwone kontrolki, na mierniki i na twarze kolegów, po czym przeniósł wzrok na telefon alarmowy w drugim końcu pomieszczenia. Czterysta dwadzieścia
      solidnych megawatów taniej energii wychodziło z elektrowni. Ale wskaźniki paliwa w reaktorach od pewnego czasu wskazywały zero.
      Nie powiedział głośno, że to dziwne. Powiedziałby tak, widząc stado owiec na rowerach grających Cztery pory roku" Vivaldiego. W słowniku kompetentnego brygadzisty - inżyniera nukleoni-ka nie istniało słowo: dziwne.
      Powiedział natomiast:
       Alf, zadzwoń po kierownika.
      Minęły trzy burzliwe godziny wypełnione telefonami, teleksami i faksami. Dwudziestu siedmiu ludzi poderwano z łóżek. Ci z kolei poderwali na równe nogi następnych pięćdziesięciu trzech -jedyne, czego człowiek wyrwany ze snu o czwartej rano chce być absolutnie pewny to to, że nie jest sam.
      Bądź co bądź do otwarcia reaktora potrzebny jest komplet zezwoleń.
      Zezwolenia otrzymano. Reaktor otwarto. Zajrzano do środka.
      Horacy Gander powiedział:
       Na pewno istnieje racjonalne wytłumaczenie tego, co się stało. Pięć ton czystego uranu nie może ulotnić się bez śladu.
      Licznik w jego ręku powinien wyć, a tymczasem ledwie tykał.
      W miejscu, gdzie powinno być paliwo, było pusto. Można by spokojnie rozegrać partię squasha.
      Pośrodku dna komory na zimnej, jasnej podłodze leżał cytrynowy drops.
      W olbrzymiej maszynowni turbiny wyły na pełnych obrotach.
      Sto mil dalej Adam Young we śnie obrócił się na drugi bok.
      
ROZDZIAŁ VIII
      
      
      Elegancki i smukły Raven Sable z czarną bródką i w czarnym , garniturze jechał na tylnym siedzeniu eleganckiej, smukłej li-J muzyny i rozmawiał z centralą na Zachodnim Wybrzeżu przez elegancki i smukły, czarny telefon.
      Jak idzie?
       Chyba nieźle, szefie - odpowiedział kierownik działu marketingu. -Jutro spotykam się na śniadaniu z przedstawicielami największych sieci supermarketów. Prognozy dobre. Za miesiąc we wszystkich sklepach powinni mieć nasze MEALS.
       Dobra robota, Nick.
       Staram się. Zwłaszcza dla takiego szefa jak ty, Rave. Nie ma to jak dobre imię solidnej firmy.
       Na razie dziękuję - powiedział S,able i rozłączył się.
      MEALS było jego chlubą i dumą.
      Jedenaście lat temu zaczynali skromnie jako niewielka spółka z niedużym zespołem technologów żywności, potężnym działem reklamy i marketingu oraz eleganckim znakiem firmowym.
      Po dwu latach intensywnych badań wypuszczono na rynek CHÓW. CHÓW zawierał skomplikowane łańcuchy syntetycznych protein zaprojektowane tak, by nawet najbardziej żarłoczne enzy-
      my trawienne całkowicie je zignorowały: bezkaloryczne słodziki, oleje syntetyczne zamiast roślinnych, substancje włókniste, barwniki i zapachy. W rezultacie uzyskano produkt, który nie różnił się niczym od innych oprócz tego, że:
      a) był niewiele droższy,
      b) jego wartość odżywcza wynosiła w przybliżeniu tyle, co wartość odżywcza spożytego na surowo walkmana Sony.
      Bez względu na ilość zjadanego pokarmu, traciło się na wadze.29
      Grubi kupowali bez przerwy. Chudzi, a nie chcący utyć, także. CHÓW okazał się prawdziwą rewelacją - starannie przyprawiony, estetycznie opakowany, we wszystkich smakach i postaciach, od ziemniaków do dziczyzny sprzedawał się jak gorące bułeczki, chociaż najlepiej szły kurczaki.
      Sable zwolnił tempo i z lubością patrzył, jak rośnie konto. Zauważył, że CHÓW stopniowo wypełnia niszę ekologiczną powstałą po zniknięciu produktów bez znaków fabrycznych mniejszych firm.
      Po CHÓW były SNACKS - odpady z prawdziwych odpadów.
      MEALS był jego najnowszym pomysłem.
      MEALS to CHÓW z dodatkiem cukru i tłuszczu. Teoretycznie jedząc tylko MEALS:
      a) przybierało się na wadze albo
      b) umierało z niedożywienia.
      Sable uwielbiał paradoksy, a ten dał mu prawdziwą satysfakcję.
      Obecnie MEALS poddawano testom marketingowym w całych Stanach. Na rynku były dostępne jako pizza, ryby, kaczka po seczuańsku, ryż drobnoziarnisty oraz hamburgery.
      Limuzyna zatrzymała się na parkingu przed Des Moines Burger Lord" w Iowa, barem szybkiej obsługi, wyłączną własnością jego agendy. Od pół roku prowadzono tu analizę rynkową popytu na hamburgery MEALS i Sable chciał znać bieżące wyniki.
      Pochylił się i zapukał w kuloodporną szybę. Kierowca nacisnął guzik i szyba zsunęła się bezszelestnie.
       Słucham pana.
       Rozejrzę się, jak przebiega program. Wrócę za dziesięć minut, Marlon, a potem z powrotem do Los Angeles.
       Tak, proszę pana.
      Wszedł płynnym, eleganckim krokiem do środka. Był to typowy amerykański Burger Lord30. Clown zabawiał gości w kąciku dla dzieci. Obsługa miała na twarzach uśmiechy, które nie docierały do oczu. W głębi za ladą grubawy mężczyzna w średnim wieku w uniformie Burger Lord wrzucał hamburgery na rozgrzany ruszt, pogwizdując radośnie.
      Sable podszedł do lady.
       Dzień-dobry-panu-jestem-Marie - przywitała go ekspedientka. - Czym mogę służyć?
       Podwójny hamburger plus frytki. Bez musztardy.
       Coś do picia?
       Koktajl czekoladowo-bananowy z bitą śmietaną. 
      Nacisnęła kilka klawiszy z ideogramami. (Umiejętność czytania i pisania nie była konieczna do zatrudnienia, za to uśmiech tak). Odwróciła się do kucharza.
       PH plus F, bez musztardy. KCBBS.
       Uhum - mruknął radośnie kucharz, starannie pakując każda rzecz do oddzielnej torby. Przerwał tylko na chwilę i wytarł za-ropiałe oko.
       Gotowe.
      Wzięła wszystko, nawet nie spojrzawszy na kucharza, który od razu wrócił do rusztu, podśpiewując starą pieśń maszynistów lokomotyw:
      Love me tender...
      Love me sweet, never let me go...
      Sable uznał, że mruczando kucharza nie pasuje do dyskretnego tła muzycznego w pomieszczeniu i postanowił go zwolnić.
      Dzień-dobry-panu-jestem-Marie wręczyła Sable'owi danie, życząc przy tym miłego dnia.
      Usiadł przy małym plastikowym stoliku i zajrzał do torebek. Syntetyczna bułka, syntetyczny hamburger, frytki, które w życiu nie widziały ziemniaka. Bezkaloryczne sosy, a nawet (z czego Sable był szczególnie zadowolony) plasterek syntetycznego ogórka konserwowego. Do kubka z koktajlem nie musiał zaglądać, jego zawartość nie miała żadnej wartości odżywczej podobnie jak napoje konkurencji.
      Ludzie wokoło pochłaniali swoje porcje bez widocznego entuzjazmu, ale też bez obrzydzenia większego niż w innych barach hamburgerowych na świecie.
      Wstał, zaniósł tacę do kosza z napisem: Prosimy wrzucać wszystkie resztki do kosza, i wrzucił wszystko zgodnie z instrukcją. Gdyby ktoś zwrócił mu uwagę, że przecież w Afryce są głodujące dzieci, uznałby to za pochlebstwo od bystrego obserwatora. Ktoś pociągnął go lekko za rękaw.
       Pan Sable? - zapytał człowieczek w okularach i czapeczce z nadrukiem International Express". W ręku miał paczkę zawiniętą w brązowy papier.
      Sable potwierdził skinieniem głowy.
       Tak też myślałem. Rozglądam się tu i tam, szukam dżentelmena z bródką w eleganckim garniturku, takich tu nie ma wielu, no i znalazłem. Paczka dla pana.
      Pokwitował odbiór prawdziwym nazwiskiem -jednym sześcio-literowym słowem. Chyba go sprawdzają.
       Dziękuję uprzejmie. - Zrobił pauzę. - Czy ten facet za ladą nie przypomina panu kogoś?
       Nie - odparł Sable.
      Dał napiwek - pięć dolarów  i otworzył paczkę. Była w niej mała mosiężna waga.
      Na jego twarzy zagościł na krótką chwilę dziwny uśmiech i zniknął.
       Chyba już czas.
      Wsunął wagę do kieszeni, nie dbając specjalnie o to, że zdefa-sonuje garnitur i wrócił do samochodu.
       Do biura, proszę pana? - zapytał kierowca.
       Na lotnisko. Zamów bilet do Anglii.
       Oczywiście, proszę pana. Powrotny do Anglii. Sable pogładził wagę w kieszeni.
       Tym razem w jedną stronę. Powrót zorganizuję sam. Jeszcze jedno, zadzwoń do biura i każ odwołać wszystkie moje spotkania.
       Na jak długo?
       Na jakiś czas, w granicach rozsądku.
      W Burger Lord otyły kucharz wrzucił na ruszt kolejne partie hamburgerów. Był najszczęśliwszym człowiekiem pod słońcem i podśpiewywał wesoło:
      Y aint never caught a rabbit 
      and y aintt no friend of mine.
      
ROZDZIAŁ IX
      Banda słuchała z zainteresowaniem. Daszek kryjówki, zaimprowizowany z kawałków blachy i resztek linoleum, z trudem chronił przed deszczem. Patrzyli na Adama, czekając aż coś wymyśli. Jego oczy płonęły świeżo zdobytą wiedzą.
      Ubiegłej nocy zasnął dopiero o trzeciej z egzemplarzem New Aąuarian" w ręku.
       A potem pojawił się człowiek zwany Charles Fort, który potrafił zrobić ulewę z żab na zawołanie i w ogóle - powiedział Adam. ,
       Bujasz. Żywymi żabami? - wątpiła Pepper.
       No pewno - ciągnął Adam, rozgrzewając się w opowiadaniu. - Skakały i kumkały i w ogóle. Ludzie dawali mu pieniądze, żeby sobie poszedł i... - Gorączkowo szukał w pamięci czegoś, co zadowoliłoby słuchaczy. Jeszcze nigdy nie przeczytał o tylu rzeczach naraz - ...i odpłynął na Mary Celeste" i założył trójkąt bermudzki. Na samych Bermudach  dokończył z ulgą.
       E tam, to niemożliwe - stwierdził kategorycznie Wensleyda-le. -Ja też czytałem o Mary Celeste" i tam nikogo nie było. Dlatego o tym pisali. Pływała sobie całkiem sama, a na pokładzie nie było nikogo.
       Wcale nie mówiłem, że on był na Mary Celeste", jak ją znaleźli, no nie? - odparował Adam jadowicie. - Bo go tam już
      dawno nie było, bo go zabrało UFO. Myślałem, że o tym wszyscy wiedzą.
      Atmosfera nieco się rozluźniła. UFO nie było dla nich niczym nowym. Co prawda nie orientowali się wcale w zagadnieniach UFO nowej generacji, ale chociaż temat nie chwycił, uprzejmie słuchali dalej.
      Jakbym to ja była UFO, to bym powiedziała wszystkim ludziom, żeby żyli w kosmicznej harmonii i zgodzie.  Pepper wyraziła myśli całej czwórki. - Powiedziałabym - tu nagle zaczęła mówić przez nos dudniącym głosem - to jeszt jotasz laszerowy. Lepiej szrub-cie szo mofię, chreatury.
      Przytaknęli zgodnie. Ulubioną zabawą ICH w kamieniołomie była gra terenowa według filmu SF o robotach, laserach i księżniczce z fryzurą jak słuchawki stereo. (Wszyscy byli zgodni, że Pepper nie może odgrywać głupawej księżniczki, chociaż nikt tego głośno nie powiedział). Zwykle gra kończyła się ogólną bijatyką o to, komu tym razem przysługuje prawo do niszczenia planet i noszenia czarnego hełmu z kratkowaną przyłbicą. Adam był najlepszy jako czarny charakter, gdy groził, że wysadzi świat w powietrze - brzmiało to bardzo naturalnie. Banda cały czas trzymała stronę niszczycieli planet pod warunkiem, że równocześnie będą mogli wyratować księżniczkę.
       Tak robili kiedyś  mówił Adam.  Teraz jest inaczej. Teraz mają dookoła siebie takie niebieskie światło i są dobrzy dla ludzi. To tacy galaktyczni policjanci. Chodzą i mówią, żeby wszyscy żyli w harmonii i w ogóle.
      Na chwilę zapadła cisza. Wszyscy zadumali się nad stratą tylu dobrych UFO.
      Ja ciągle nie wiem, dlaczego mówią na to UFO - powiedział Brian - skoro wszyscy wiedzą, że to latające talerze. To znaczy, że to są Zindentyfikowane Obiekty Latające.
       Dlatego, że rząd chce sprawę wyciszyć  odparł Adam.  Miliony latających spodków lądują cały czas, ale rząd ciągle to wycisza.
       A dlaczego?  zapytał Wensleydale.
      Adam nie odpowiedział od razu. W lekturze ubiegłej nocy nie znalazł nic na ten temat, New Aąuarian" przyjął w imieniu własnym i czytelników, że rząd wszystko chce wyciszyć i kropka.
       No bo to rząd - odparł Adam po prostu. -1 właśnie tym się zajmuje. Tam w Londynie, w takim dużym, ogromnym domu jest pełno książek, a w nich wszystko to, co wyciszyli. A premier, jak tylko przyjdzie do biura rano, to od razu czyta o wszystkim, co się stało w nocy i stawia na tym wielki czerwony stempel.
       Ale najpierw na pewno pije herbatę i czyta gazetę - wtrącił Wensleydale, który szczęśliwym trafem raz w czasie wakacji znalazł się niespodziewanie w biurze ojca i od razu wyrobił sobie zdanie na temat pracy urzędników państwowych. - I pewnie rozmawia o tym, co było w telewizji.
       No... może i tak, ale potem od razu wyciąga tę wielką księgę i wielki stempel.
       Na stemplu jest Do wyciszenia - dokończyła Pepper.
       Nie, na stemplu jest Ściśle tajne. Tak jak z elektrowniami atomowymi. Ciągle wylatują w powietrze, ale nic o tym nie mówią, bo rząd kazał wyciszyć.
       Wcale nieprawda, że ciągle wylatują w powietrze - wtrącił ostro Wensleydale. - Mój tata powiedział, że są bezpieczne jak nie wiem co i dzięki nim nie będziemy musieli żyć w cieplarnianym efekcie. Mam taką elektrownię na obrazku w jednym komiksie31 i tam nic nie ma o wylatywaniu w powietrze.
       Zgadza się - przytaknął Brian. - Pożyczyłeś mi go i ja wiem, co to był za obrazek.
      Wensleydale milczał przez chwilę, po czym odezwał się głosem kogoś, kogo cierpliwość wystawiono na zbyt ciężką próbę:
       Słuchaj, Brian, ty ośle, tam był tylko napis: Diagram eksplozji. Potem nastąpiła krótka wymiana ciosów.
       Słuchajcie no! - krzyknął Adam. - Mam dalej opowiadać o Erze Wodnika czy nie?
      Wymiana ciosów, jak zwykle wśród przyjaciół, ustała tak nagle, jak się zaczęła.
       No... - Adam podrapał się w głowę.  No i przez was zapomniałem, co miałem powiedzieć.
       O latających spodkach - podpowiedział Brian.
       O właśnie. Więc jak ktoś naprawdę zobaczy prawdziwe UFO, to ci z rządu od razu przychodzą nagadać mu - mówił Adam, szczęśliwie odzyskawszy wątek. W czarnym samochodzie. W Ameryce jest tak ciągle.
      Przytaknęli z powagą. Co do tego nie mieli wątpliwości. Dla nich Ameryka była miejscem, dokąd idą dusze dobrych ludzi, oczywiście po śmierci. Wierzyli, że w Ameryce wszystko jest możliwe i wszystko może się zdarzyć.
       Pewnie dlatego tam są ciągle korki na ulicach - ciągnął Adam. -Jak tylu facetów na raz musi wyjechać czarnymi samochodami, żeby nagadać tym co widzieli UFO. I mówią wtedy, że jak będziesz się upierał i widział następne UFO, to możesz mieć przykry wypadek.
       Pewnie przejedzie cię duży czarny samochód - powiedział Brian, podrapał strup na kolanie i uśmiechnął się. A wiecie, mój kuzyn z Ameryki powiedział, że tam są sklepy, co sprzedają trzydzieści dziewięć smaków lodów.
      Nawet Adam zaniemówił na chwilę.
       Nie ma trzydziestu dziewięciu smaków lodów - oświadczy-
      la Pepper. - Na całym świecie nie ma trzydziestu dziewięciu smaków.
       A właśnie, że mogą być, jak się dobrze wymiesza  wtrącił Wensleydale, strzelając przemądrzale oczami na prawo i lewo. - Na przykład truskawkowo-czekoladowo-śmietankowe albo... - szukał pospiesznie innych angielskich smaków  ...albo tru-skawkowo-śmietankowo-czekoladowe - dokończył niezbyt przekonująco.
       No i jest Atlantyda - powiedział głośno Adam.
      Tym razem chwyciło. Bardzo lubili słuchać o Atlantydzie. W rozmowie o Atlantydzie czuli się jak na własnym podwórku. Słuchali kolejnej porcji nowin o piramidach, nieznanych religiach i starożytnych tajemnicach.
       A czy to się stało niespodzianie, czy powoli?  zapytał Brian.
       Tak jakby niespodzianie i powoli  wyjaśnił Adam - bo wielu z nich odpłynęło na łodziach do innych krajów i tam uczyło się matmy i historii, i języków, i w ogóle.
       Nie rozumiem, co w tym takiego wspaniałego  oświadczyła
      Pepper.
       To musiała być zabawa, jak ich zalewała woda - powiedział tęsknie Brian, któremu przed oczami stanęły obrazy z ostatniej powodzi w Lower Tadfield. - Mleczarz przypływał łodzią, gazety też i nie chodziło się do szkoły.
      Jakbym był Atlantydem, tobym został - oświadczył Wensleydale. Skwitowali to pogardliwym śmiechem, lecz on, nie zniechęcony, ciągnął dalej: - Trzeba tylko mieć hełm do nurkowania i już. I zabić wszystkie dna, żeby powietrze nie uciekało. Dopiero byłoby
      fajnie.
      Adam skwitował to lodowatym spojrzeniem, którym obdarzał wszystkich mających czelność ubiec go z lepszym pomysłem zarezerwowanym wyłącznie dla niego.
       I pewnie tak zrobili  powiedział mniej stanowczo.  Kiedy
      już wysłali wszystkich nauczycieli w łodziach. Może wszyscy inni byli tam, gdy tonęła.
       I nie musiałbyś się myć - dodał Brian, którego rodzice zmuszali do mycia o wiele za często, co jego zdaniem nie było ani zdrowe, ani pożyteczne. Prawda, że Brian nawet po umyciu wyglądał jakby był brudny. - Wszystko byłoby czyste, można by hodować wodorosty i takie różne, i strzelać do rekinów, i mieć ośmiornicę pod łóżkiem. No i nie byłoby szkół i w ogóle, bo przecież pozbyli się wszystkich nauczycieli.
       Oni wciąż tam pewnie są - powiedziała Pepper. Rozmyślali o Atlantach ubranych w tajemnicze szaty, złotych rybkach i o tym, w co się można bawić pod wodą.
       Och...  westchnęła tęsknie Pepper, wyrażając uczucia pozostałych.
       Co teraz robimy? - zapytał Brian. - Chyba się przejaśnia.
      Uznali, że najlepiej będzie bawić się w Charlesa Forta, odkrywcę. Zabawa polegała na tym, że jedno z nich chodziło wokół z resztkami parasola, zaś pozostali raczyli go niespodziankami w postaci ulewy żab, a właściwie jednej żaby, gdyż w sadzawce mieszkała tylko jedna żaba. Była stara i znała wszystkich od dawna. Okazjonalny wzrost zainteresowania ICH swoją osobą uznała za cenę za lokum w niezależnej sadzawce wolnej od pardw i szczupaków. Znosiła wszelkie niewygody pogodnie i drobrodusznie do chwili, gdy udało jej się wskoczyć do kryjówki w starej rurze kanalizacyjnej, o której ONI jeszcze nie wiedzieli.
      Potem ONI rozeszli się na obiad.
      Adam był zadowolony z tego, co udało mu się zdziałać rano. Wiedział, że świat jest ciekawy, a wyobraźnia zaludniała go piratami, rozbójnikami, szpiegami i kosmonautami. Nie mógł jednak pozbyć się nieznośnego podejrzenia, że kiedy świat zacznie traktować go poważnie, okaże się, że piraci istnieją tylko w książkach i nigdzie poza nimi.
      Natomiast to o Erze Wodnika brzmiało bardzo prawdziwie. Dorośli dużo pisali o tym (w New Aąuarian" było wiele reklam i zapowiedzi wydawniczych) a Wielka Stopa, Ludzie-Pająki, Yeti, potwory w głębinach oraz pumy w hrabstwie Surrey istniały naprawdę. Gdyby Cortez, zanim zajął miejsce Montezumy, chociaż trochę spocił się z wysiłku, polując na żaby, czułby w tej chwili to co Adam.
      Świat był wielki, piękny i dziwny, a on, Adam, był w samym środku wydarzeń.
      Połknął obiad i poszedł do pokoju. Miał jeszcze kilka numerów New Aąuarian" do przejrzenia.
      
      * * *
      
      Kakao w filiżance zamieniło się w brązową maź ze strzępkami kożucha.
      Przez ostatnie stulecia wielu próbowało rozwikłać mętne przepowiednie Agnes Nutter, a niejeden odważny bywał także nieprzeciętnie inteligentny. Anathema Device z racji pokrewieństwa płciowego, a może również genetycznego, okazała się najlepszą z nich. Ale żaden badacz nie był aniołem.
      Już podczas pierwszego zetknięcia się z Azirafalem wielu miało takie oto zdanie o jego osobie:
      1) był typowym Anglikiem,
      2) był inteligentny,
      3) był bardziej zabawny niż stado pijanych szympansów.
      W dwu punktach obserwatorzy nie mieli racji, a mianowicie:
      1) Niebo nie leży w Anglii, bez względu na to, co utrzymują niektórzy poeci oraz
      2) anioły są aseksualne (lub, jak kto woli, bezpłciowe) Jeśli same nie zechcą, żeby było inaczej.
      Natomiast niezaprzeczalnie Azirafal był inteligentny. Jego anielska inteligencja nie była wyższa niż ludzka, za to była obszerniejsza i przeważała nad tą ostatnią tysiącami lat praktyki.
      Azirafal był pierwszym aniołem, który miał komputer. Był to stary, powolny egzemplarz z twardą klawiaturą, reklamowany jako niezbędne wyposażenie biura przeciętnego biznesmena. Azirafal z nabożną czcią używał go do obliczania podatków, a był w tym tak podejrzanie dokładny, że pięć kontroli z wydziału finansowego nabrało głębokiego przekonania, iż ma on na sumieniu nie wykryte morderstwo z premedytacją.
      Robił także inne wyliczenia, którym nie podołałby żaden mózg elektroniczny. Czasem nasmarował coś na leżącej obok kartce. Pokrywały ją symbole, które potrafiło odczytać tylko ośmiu ludzi na świecie: dwóch z nich było laureatami nagrody Nobla, a jeden z pozostałej szóstki z pasją zajmował się obecnie grą w kipi kasza - kipi groch i ze względu na bezpieczeństwo najbliższego otoczenia miał całkowity zakaz brania do ręki ostrych przedmiotów.
      
      * * *
      
      Posilając się zupą, wodziła oczami po mapach na stole. Nie ulegało wątpliwości, że w okolicach Tadfield jest duże natężenie pola siłowego. Nawet wielebny Watkins potrafił wskazać kilka punktów. Ale o ile nie popełniła kardynalnego błędu w obliczeniach, wszystkie punkty zaczęły zmieniać położenie.
      Przez cały tydzień robiła pomiary za pomocą teodolitu i wahadełka. Mapa pokryła się pajęczyną linii, punktów i strzałek.
      Przyjrzała się im dokładniej. Wzięła flamaster i zaglądając co pewien czas do notatek, zaczęła je łączyć ze sobą.
      Radio było włączone, lecz nie słuchała go, więc większość płynących z głośnika wiadomości przemykała jej mimo uszu. Dopiero gdy padły znane jej słowa-klucze, zwróciła uwagę na komunikaty.
      Ktoś zwany rzecznikiem prasowym mówił rozhisteryzowanym głosem, że:
       ...zagrożenia dla pracowników i osób cywilnych...
       Czy możemy dowiedzieć się, ile substancji radioaktywnej znik-nęło? - pytał dziennikarz.
      Po dłuższej pauzie rzecznik odpowiedział:
       Nie użyłbym tu słowa zniknęło. Raczej zmieniło miejsce pobytu.
       Czy to znaczy, że wciąż znajduje się na terenie zakładu?
       Substancja nie opuściła terenu zakładu żadnym znanym nam sposobem.
       Rzecz jasna wzięliście panowie pod uwagę zamach terrorystyczny? - pytał prowadzący.
      Po jeszcze dłuższej chwili milczenia rzecznik powiedział głosem człowieka, który ma dość wszystkiego i wszystkich i właśnie wybiera się siać pietruszkę:
       Tak, braliśmy to pod uwagę. Obecnie nie pozostaje nam nic innego, jak zlokalizować terrorystów, którzy potrafili wynieść pracujący reaktor z komory tak, że nikt niczego nie zauważył. Reaktor waży około tysiąca ton i ma jedenaście metrów, więc musieliby to być bardzo krzepcy terroryści. A może chciałby pan zadzwonić do nich i zadać kilka pytań typowym dla pana wyniosłym i bezczelnie oskarży-cielskim tonem?
       Przecież sam pan powiedział, że elektrownia wciąż daje programową ilość mocy do sieci.
       Tak jest w istocie.
      Jak to możliwe, skoro nie ma tam reaktora?
      Bez trudu można było sobie wyobrazić piorunujące spojrzenia i wściekły uśmiech rzecznika, nawet to, że właśnie stukał końcem długopisu po ogłoszeniach w Poultry World" w kolumnie Sprzedam farmę".
       Nie wiemy. Mam nadzieję, że wy, cwaniaczki z BBC, podsuniecie nam dobry pomysł.
      Anathema spojrzała na mapę.
      Jej rysunek przypominał galaktykę lub tajemnicze inskrypcje na dobrze zachowanych monolitach celtyckich.
      Linie przemieszczały się, tworząc spiralę. Uwzględniając dopuszczalny błąd pomiarów, środek spirali wypadał w Lower Tadfield.
      
      * * *
      
      Kilka tysięcy mil od Tadfield i prawie w tej samej chwili, gdy Anathema przyglądała się swoim spiralom, statek wycieczkowy Morbilli" osiadł na dnie pół kilometra pod powierzchnią oceanu.
      Dla kapitana Yincen ta był to po prostu jeszcze jeden problem do rozwiązania. Zgodnie z instrukcją powinien skontaktować się z armatorem, ale ostatnio tak się składało, że w skomputeryzowanej flocie statek potrafił zmienić właściciela z dnia na dzień lub nawet z godziny na godzinę. Kapitan nie bardzo wiedział, z kim się skontaktować.
      Te cholerne komputery! Dokumentacja statku była w pełni skomputeryzowana, co w ułamku sekundy umożliwiało przejście pod tańszą banderę. Nawigacją również zajmował się komputer, który za pomocą satelity określał dokładnie pozycję statku. Kapitan Yincent cierpliwie tłumaczył właścicielom, kimkolwiek byli, że kilka arkuszy blachy oraz skrzynka nitów były znacznie pewniejszą inwestycją, ale w odpowiedzi słyszał niezmiennie, że jego zalecenia nie pasują do bieżących prognoz strat i zysków.
      Vincent nie mógł się uwolnić od podejrzenia, że pomimo komputerów i elektroniki na pokładzie, dla właścicieli statek przedstawiał większą wartość pod wodą niż na powierzchni oraz że prawdopodobnie pójdzie na dno w czasie i w miejscu obliczonym z największą dokładnością w historii floty.
      Nasuwał się oczywisty wniosek, że kapitan Yincent był więcej wart jako nieboszczyk.
      Siedział w nawigacyjnej i studiował Międzynarodową książkę kodów". Na sześciuset stronach znajdowały się bardzo znaczące serie znaków opracowane w celu bezbłędnego, zwięzłego i zrozumiałego, a przede wszystkim taniego informowania o każdej, nawet najbardziej absurdalnej, sytuacji na morzu.
      Chciał przekazać wiadomość tej treści: Płynąłem SSW na pozycji 33°N 47°72'W. Pierwszy oficer, który jak zapewne panowie pamiętają, wbrew moim sugestiom zamustrował na Nowej Gwinei i chyba pochodzi z plemienia łowców głów, zaczął nagle dawać znaki, że coś jest nie w porządku. Wygląda na to, że olbrzymia część dna oceanu podniosła się w ciągu nocy. Znajdują się na niej liczne budowle, większość w kształcie piramid. Stoimy na dziedzińcu jednej z nich. Widać różne niegustowne posągi. Na statku pojawili się sympatyczni staruszkowie w długich szatach i hełmach nurków. Zmieszali się z pasażerami, a ci są zdania, że wszystko zostało doskonale zaaranżowane. Proszę o pomoc.
      Zatrzymał palec wskazujący u dołu strony. Poczciwa Książka kodów", mimo że opracowana przed osiemdziesięciu laty, naprawdę przewidywała wszystkie niebezpieczeństwa czyhające w głębinach.
      Zanotował na kartce: XXXV QVVX. W swobodnym tłumaczeniu oznaczało to: Znalazłem Atlantydę. Arcykapłan wygrał w klipę.
      
      * * *
      
       A właśnie że nie!
       A właśnie że tak!
       A właśnie że nie, mówię!
       A właśnie że tak!
       Mówię że nie. W takim razie co z wulkanami? - Wensleyda-le wyprostował się i spojrzał triumfująco na pozostałych.
       Co z wulkanami? - powtórzył Adam.
       No przecież cała lawa wychodzi ze środka Ziemi, a tam jest gorąco - twierdził Wensleydale. - Widziałem w telewizji. David At-tenborough tak mówił, a to na pewno prawda.
      Spojrzeli na Adama. Od kilku minut wodzili oczami, jak na meczu tenisa.
      Teoria o pustym środku Ziemi nie chwytała jak należy w kamieniołomie. Zwodnicza i czarująca koncepcja, która oparła się tak wybitnym myślicielom, jak Cyrus Red Teed, Bulwer-Lytton i Adolf Hitler, chwiała się niebezpiecznie pod kolejnym ciosem brutalnie logicznej argumentacji okularnika Wensleydale'a.
       Wcale nie mówiłem, że jest cała pusta w środku  oświadczył Adam.  Nikt tego nie mówił. Pewnie jeszcze przez parę mil ciągnie się skorupa, a w niej jest lawa i ropa, i węgiel, i tunele tybetańskie, i tak dalej. Puste zaczyna się dopiero potem. Tak uważają. A na biegunie północnym jest dziura dla dostępu powietrza.
       W atlasie nie ma - prychnął Wensleydale.
       Bo rząd nie pozwolił. Wszyscy chcieliby zaraz pojechać i zobaczyć  stwierdził Adam z naciskiem.  A powodem jest, że ludziom tam w środku wcale się nie podoba, jak ktoś ciągle patrzy na nich z góry.
       A te tunele tybetańskie? - zapytała Pepper. - Co to takiego?
       Ach to... Jeszcze nie mówiłem? Trzy głowy zaprzeczyły równocześnie.
       To jest zdumiewające. Znacie Tybet?
      Przytaknęli niepewnie. Przed oczami zaczęły się przesuwać obrazy jaków, Mount Everest, ludzi zwanych Konikami Polnymi, starców siedzących na skałach, śniegów i szkół kung-fu.
       Ale wiecie już o tych nauczycielach, co opuścili Atlantydę, zanim zatonęła.
      Przytaknęli ponownie.
       No więc część z nich dotarła do Tybetu i teraz rządzą światem. Nazywają się Tajni Mistrzowie. Pewnie dlatego, że byli nauczycielami. I mają takie wielkie tajemnicze miasto pod ziemią, co się nazywa Shambo-la i tunele, które idą we wszystkie strony, żeby mogli wszystko wiedzieć i kontrolować. Niektórzy uważają, że to jest gdzieś pod pustynią Gobi - dodał podniosłym tonem - ale największe autorytety naukowe uważają, że jednak w Tybecie. Tam się lepiej kopie tunele.
      Spojrzeli odruchowo na chropawą, zabłoconą skałę kredową pod stopami.
       A jak to jest, że oni wszystko wiedzą?  zapytała Pepper.
       Wystarczy, że słuchają, nie? - zaryzykował Adam. - Siedzą w tunelach i słuchają. Wiecie przecież, że nauczyciele mają dobre uszy. Słyszą każdy szept, nawet z końca klasy.
       Moja babcia to przykładała szklankę do ściany - wtrącił Brian - a potem mówiła, że to wstrętne, że przez ścianę słychać tych zza ściany.
       A te tunele idą wszędzie, tak? - zapytała Pepper, wciąż patrząc na ziemię.
       Po całym świecie - potwierdził Adam.
       To musiało strasznie długo trwać - powiedziała Pepper, ale trochę niezdecydowanie. - Pamiętacie, jak żeśmy kopali nasz tunel na polu? Od obiadu do kolacji. I wyszedł taki mały, że trzeba było kucać, kiedy ktoś chciał się schować.
       Zgoda, ale oni kopali miliony lat. W milion lat na pewno wykopie się dobry tunel.
       Aja myślałem, że to Chińczycy podbili Tybetan, a Dalaj Lama musiał uciekać do Indii - powiedział Wensleydale bez przekonania. Codziennie czytał gazetę ojca. Prezentowana tam proza i powszedniość nie wytrzymywała konkurencji z tym, co mówił Adam.
       Na pewno są tam teraz  powiedział Adam, całkowicie ignorując ostatnią wypowiedź. - Wszędzie tu, dookoła. Siedzą pod ziemią i słuchają.
      Wymienili spojrzenia.
       A gdyby tak zacząć kopać - zaczął Brian. Pepper, która o wiele szybciej orientowała się w sytuacji, aż jęknęła.
       No i po co żeś to powiedział! Teraz guzik z naszego zaskoczenia, ty ośle dardanelski. Ja chciałem zacząć kopać po cichu, a ty od razu na całe gardło!
       Nie wydaje mi się, żeby chciało im się kopać aż tutaj - uparcie wątpił Wensleydale. - To bez sensu. Stąd do Tybetu jest z tysiąc mil.
       Uważaj, bo pewnie zaraz powiesz, że ty wiesz lepiej od samej Madame Blatwatatacki, nie?  prychnął Adam.
       Na miejscu Tybetanów - zaczął Wensleydale spokojnie, ważąc słowa - to bym kopał prosto w dół do tego pustego w środku, a potem rozejrzał się i zaczął kopać w tę stronę, gdzie mam iść.
      ONI przez chwilę rozważali rzecz w milczeniu.
       Trzeba przyznać, że to lepsze niż kopać we wszystkie strony na raz - zauważyła Pepper.
       No tak... tak zdaje się robią - odparł Adam. - To zbyt proste, żeby na to nie wpadli już dawno temu.
      Marzycielski wzrok Briana błądził po gwiazdach, zaś palec wskazujący po zakamarkach lewego ucha.
       Ale to głupie - powiedział w zadumie.  Chodzi się do szkoły i uczy o różnych rzeczach i w ogóle, a nie mówi się o takich ber-mudzkich trójkątach, o UFO albo o starych mistrzach, co biegają lochami pod ziemią. Może mi ktoś wreszcie odpowie, po co uczymy się tych nudnych rzeczy, skoro jest tyle ciekawych.
      Zgodnym chórem poparli go.
      Potem zaczęli się bawić w pojedynek Charlesa Forta i Atlanty-dów ze starymi mistrzami z Tybetu, z tym że Tybetańscy orzekli, iż używanie starożytnych proc laserowych byłoby oszustwem.
      
ROZDZIAŁ X
      
      
      Był czas, kiedy tropicieli czarownic traktowano z najwyższym szacunkiem, ale nie trwało to długo. Niejaki Mateusz Hopkins, generał Armii Tropicieli Wiedźm, szalał we wschodniej Anglii w siedemnastym wieku i kazał sobie płacić dziewięć pensów od sztuki schwytanej we wsi lub miasteczku.
      Wtedy zaczęły się pierwsze kłopoty. Tropiciele nie mieli opracowanych stawek godzinowych. Zdarzało się, że gdy po tygodniu żmudnych poszukiwań tropiciel meldował burmistrzowi: Okolica czysta, ani śladu wiedźmy, otrzymywał zapłatę w postaci wylewnych podziękowań, miski strawy i znaczącego: żegnam.
      Aby osiągnąć odpowiedni zysk, Hopkins był zmuszony stale wykazywać się pokaźną liczbą wykrytych czarownic. W rezultacie tu i ówdzie zaczęto go opluwać, przeważnie w radach gminnych, aż pewnego dnia w spokojnej wsi na południu Anglii mieszkańcy doszli do wniosku, iż potrafią łapać czarownice bez pośredników, wobec czego Hopkins oskarżony o czary skończył na stryczku.
      Do dziś panuje pogląd, że Hopkins był ostatnim generałem Armii Tropicieli Wiedźm.
      Jest to pogląd poniekąd słuszny. Ale nie do końca. Armia Tropicieli wciąż maszerowała, tyle że dyskretniej i bez rozgłosu.
      Obecnie nie istnieje żaden pułkownik Armii Tropicieli ani major, ani kapitan, ani nawet porucznik. (Ostatni zabił się, gdyż spadł z wysokiego drzewa w Caterham, w 1933. A wdrapał się tam, aby śledzić przebieg orgii wyuzdanych satanistów, która okazała się ni mniej, ni więcej tylko dorocznym balem spółki handlowej Caterham & Whyteleafe).
      Jednak istnieje sierżant Armii Tropicieli.
      Istnieje także od niedawna szeregowy Armii Tropicieli. Nazywa się Newton Pulsifer.
      Zaciągnął się po przeczytaniu ogłoszenia w lokalnej gazecie. Umieszczono je między ofertą sprzedaży używanej zamrażarki i ćwierć krwi dalmatyńczyków. Brzmiało tak:
      
      ZOSTAŃ PROFESJONALISTĄ!
      POTRZEBNY POMOCNIK
      DO WALKI Z SIŁAMI CIEMNOŚCI
      NA PÓŁ ETATU.
      ZAPEWNIAMY UMUNDUROWANIE
      I SZKOLENIE WSTĘPNE.
      GWARANTUJEMY AWANS.
      BĄDŹ MĘŻCZYZNĄ!
      
      Zadzwonił pod numer podany na ogłoszeniu. Odebrała kobieta.
       Halo - zaczął niezobowiązująco. -Ja w sprawie ogłoszenia.
       Którego, kotku?
       Ehm... Z gazety.
       Ależ naturalnie, kotku. Madame Tracy spuszcza żaluzje codziennie po południu oprócz czwartków. Grupy mile widziane. Kiedy chciałbyś zostać wtajemniczony, kotku?
      Newton zawahał się.
       W ogłoszeniu było: zostań profesjonalistą. O madame Tracy nic nie było.
       W takim razie to do pana Shadwella. Sprawdzę, czy jest u siebie.
      Niedługo potem, gdy Newton już regularnie wymieniał ukłony z madame Tracy, dowiedział się, że sądziła, iż telefon dotyczy jej ogłoszenia, tego, w którym każdego popołudnia (oprócz czwartków) , w ustalonych godzinach, polecała chętnym swe usługi w dziedzinie masażu intymnego. W tygodniku było jeszcze jedno ogłoszenie. Na pytanie, czego dotyczy, madame Tracy odparła: czwartków.
      Po dłuższej chwili usłyszał w słuchawce czyjeś kroki na gołej podłodze i głośne chrząknięcie.
       Taa... - burknął zdarty, zachrypnięty głos.
      Ja z ogłoszenia. Zostań profesjonalistą. Chciałbym dowiedzieć się czegoś więcej.
       Taa... Wielu chciałoby wiedzieć.  Głos w słuchawce zamilkł, po czym wybuchnął: - Ale lepiej, żeby nie wiedziało, jasne?
       Oj - pisnął Newton.
       Jak się nazywasz, chłopcze?
       Newton. Newton Pulsifer.
       Lucifer? Dobrze słyszę? Jesteś pomiot szatański, czy co? A może chcesz mnie zwodzić, maro piekielna, ziejąca ogniem z Hadesu. Żeby potem diabelskie książęta przysmażały mnie na wolnym ogniu, co?
       Nazywani się Pulsifer. Przez P na początku. Nie wiem, o czym pan mówi, aleja pochodzę z Surrey.
      W głosie na drugim końcu zabrzmiały nutki rozczarowania.
       A... aha. Taa... Pulsifer? Powinienem znać?
       Nie wiem - odparł Newton. - Wuj ma sklep z zabawkami w Hounslow - dodał w nadziei, że to coś wyjaśni.
       Dopraaawdy?
      Shadwell nie mówił z żadnym akcentem.
      To znaczy z żadnym konkretnym akcentem. Czasem trącił walijskim, to znowu górnym szkockim jak pasterz, który w niedzielę rano odkrył, do czego jeszcze mogą służyć owce; czasem był to ak-
      cent ze środkowej Anglii, a czasem nawet cockney. Tak czy owak nie był to akcent miły dla ucha.
       Zęby w komplecie?
       O tak. Tylko dwie, trzy plomby - odpowiedział posłusznie Newton.
       Sprawny jesteś?
       Tak. Chyba tak - wykrztusił niepewnie.  To znaczy, chciałem poprawić kondycję. Próbowałem z triatlonem. Brian Potter z księgowości robi sto pompek z klaśnięciem, odkąd się zapisał. Defilował przed królową matką.
       Ile brodawek?
       Słucham?
       Brodawek, chłopcze, brodawek  pytał rozdrażniony głos.  Ile masz brodawek?
       Ee... Dwie...
       To w porządku. Masz nożyczki?
      Co?
       Nożyczki! Głuchyś, czy co?
       Nie. To znaczy tak. Mam nożyczki. I nie jestem głuchy.
      
      * * *
      
      Kakao zsiadło się i przypleśniało. Cienka warstwa kurzu osiadła na ubraniu Azirafala. Na stole notatki tworzyły pokaźny stos. Przistoyne i akuratne profecye" przypominały wycinankę artykułów z Daily Telegraph".
      Azirafal wzdrygnął się i uszczypnął w nos. Był blisko.
      Już prawie to rozgryzł.
      Nie spotkał Agnes. Była za sprytna. Zazwyczaj po wykryciu przyszłego proroka, Niebo i Piekło wysyłały szumy informacyjne na tej samej częstotliwości, by uniknąć niepożądanego przechwycenia obiektu przed wyznaczonym terminem. Było to zbędne, gdyż potencjalni prorocy wytwarzali silne zakłócenia elektrostatyczne, izolując się od nieprzyjaznych wpływów otoczenia. Poczciwy święty Jan dużo rozmyślał o grzybach. Matka Shipton o piwie. Nostradamus gromadził co ciekawsze dzieła i okazy orientalne. Święty Malachiasz lubił bawić się retortami i kolumną destylacyjną.
      Stary, poczciwy Malachiasz. Był z niego równy, miły gość. Siedział i dumał o przyszłych papieżach. Całkowity nieudacznik; gdyby nie samogon, zostałby wielkim filozofem.
      Smutny koniec. Niekiedy patrząc na spełnianie się w życiu boskich planów, pozostaje tylko mieć nadzieję, że jednak ktoś to wszystko przemyślał.
      Właśnie. Musiał coś przemyśleć. Zaraz, co to było? Aha, zadzwonić i coś sprawdzić.
      Wstał, przeciągnął się i podszedł do telefonu.
      Pomyślał: Właściwie dlaczego nie zacząć od tego?
      Wrócił do stolika i przerzucił kilka zapisanych kartek. Agnes naprawdę spisała się świetnie. Była sprytna. W tych czasach dokładne przepowiednie nie obchodziły absolutnie nikogo.
      Z kartką w ręku wykręcił numer centrali.
       Halo? Dzień dobry! Świetnie, pani chyba też. Tak. Do Tad-field. Tak mi się zdaje... A może Lower Tadfield albo Norton. Niestety, nie mam kierunkowego. Tak, oczywiście. Young. Nie, nie znam imienia. Ach, tak... Proszę podać wszystkie. Dziękuję bardzo.
      Słucham...
      Ołówek na stole podskoczył i zaczął notować jak oszalały. Przy trzecim nazwisku ołówek złamał się.
       Och - rzucił Azirafal mechanicznie w słuchawkę, gdyż jego umysł eksplodował z wrażenia. - To chyba będzie to. Tak, dziękuję bardzo. Mnie również. Do widzenia.
      Z namaszczeniem odłożył słuchawkę, wziął kilka głębokich oddechów i zaczął wykręcać numer. Przy ostatnich trzech cyfrach drżała mu ręka.
      Po piątym sygnale odebrała osoba, sądząc po głosie, w średnim wieku, której właśnie przerwano popołudniową drzemkę.
       Słucham, Tadfield 666.
      Azirafal z trudem utrzymał słuchawkę w drżącej ręce.
       Halo! Słucham!
      Skupił się i przestał dygotać.
       Przepraszam, to jednak nie pomyłka  powiedział i odłożył słuchawkę.
      
      * * *
      
      Newton nie był głuchy i miał własne nożyczki.
      Miał także stos gazet.
      Gdyby wiedział, że życie w Armii opiera się tylko na prawidłowym używaniu nożyczek do robienia wycinków z gazet, nigdy by się nie zaciągnął.
      Sierżant Armii Tropicieli, Shadwell, sporządził zakres obowiązków podwładnego na piśmie i przybił na ścianie zagraconego pokoiku nad kioskiem i wypożyczalnią kaset wideo pana Rajit. Zakres brzmiał:
      
      1) Wiedźmy.
      2) Fenomeny niewyjaśnialne. Fenomenologacje. Fenotypów. (Fenolo-ftaleina). No i wszystko, co ty wiesz, a ja rozumiem.
      
      Newton szukał jednego i drugiego. Wzdychał, brał następną gazetę, spoglądał na pierwszą stronę, otwierał, pomijał stronę drugą (tam nigdy nie było nic ciekawego) i czerwieniał z podniecenia, licząc kropki na stronie trzeciej. Shadwell nalegał, by robił to dokładnie. Ja tam nie wierzę tym cwaniaczkom ani w pół słowa, mówił. Mogą nawet wypisywać wszystko czarno na białym, żeby nas nabrać. Na stronie dziewiątej było zdjęcie pary w golfach wpatrzonej y w obiektyw. Reklamowali największą wspólnotę w Saffron Walden, fktóra potrafi przywrócić potencję za pomocą seksownych lalek
      z podgrzewaczem. Na zwycięzcę konkursu literackiego Najgorsza chwila impotencji" czekało aż dziesięć egzemplarzy. Newton wyciął reklamę i włożył do albumu.
      Usłyszał stłumione pukanie do drzwi.
      Otworzył i zobaczył stos gazet. Stos szczeknął: Przesuńcie no się, Pulsifer, i wsunął się do pokoju. Gdy opadł na podłogę, odsłaniając sierżanta Shadwella, ten zakasłał soczyście i przypalił schowanego w dłoni papierosa.
       Będziecie go śledzić. To jeden z nich.
       Kogo, proszę pana?  zapytał Newton.
       Bez nerw, szeregowy. Tego mocno opalonego Rajita czy jak mu tam. I jego numerki z kobitamy. Rubinowe oczko żółtego bożka. Kobity co mają za dużo rąk. Same czarownice.
       Ale on nam daje gazety za darmo. Całkiem nowe, proszę pana.
       Do tego yoodoo. Pewnie robi yoodoo. Kurczaki na ofiarę dla Barona Soboty. Wicie, że to ten kolorowy w cylindrze. Ożywia umarlaków, żeby robili w dzień sabatu. To voodoo. - Shadwell znacząco pociągnął nosem.
      Newton próbował wyobrazić sobie gospodarza kamienicy jako kapłana voodoo. Pan Rajit pracował w soboty, to znaczy w sabat. W rzeczywistości jego cicha i pulchna żona oraz wesołe, pulchne dzieci pracowały razem z nim dwadzieścia cztery godziny na dobę, beż względu na porę roku, zaspokajając popyt w dzielnicy na napoje, chleb, tytoń, prasę oraz pisemka porno, na myśl o których Newton drżał z podniecenia. A kurczaki to pan Rajit mógł jedynie sprzedać (kilka sztuk) z przerobioną datą przydatności do spożycia.
      Ale pan Rajit jest z Bangladeszu albo gdzieś stamtąd. A vo-odoo uprawiają w Indiach Zachodnich.
       Aha - Shadwell zaciągnął się dymem. Przynajmniej tak to wyglądało. Choć prawdę mówiąc, Newton jeszcze nie widział pa-
      pierosa w palcach sierżanta, bo ten zawsze trzymał niedopałek w półprzymkniętej dłoni. Czasem nawet sierżant wykonywał ruch, jakby wyrzucał niedopałek.  Aha.
       A nie jest tak, proszę pana?
       Ukryte mądrości, chłopcze. Wewnętrzne tajemnice Armii. Jak przejdziecie unitarkę, zostaniecie wtajemniczeni. Część vo-odoo może być z Indii Zachodnich. Ja ci to mówię. Ale to najgorsze, najpodlejsze przyszło z... hm...
       Bangladeszu?
       No jasne, chłopcze. Z ust żeście mi to wyjeni. Bangladesz. O, właśnie.
      Shadwell wyrzucił niedopałek i gorączkowo skręcił następnego papierosa, tak by nikt nie zobaczył ani tytoniu, ani bibułki.
       No, jak tam? Macie coś, szeregowy?
       O, tutaj proszę - Newton podał wycinek. Shadwell ledwie spojrzał.
       To fajans, chłopcze. Mówiom, że czarujom, tak? Poszłem tam w zeszłym roku. Wziołem ekwipunek jak trza, rakiety, wpadłem do środka i co? Nic. Czysto jak w szpitalu. W gazecie to sama pod-pucha. Fajans, mówię ci. Nie poznali się na bratniej duszy. Nawet żeby im tyłki miodem smarować. To już nie to co kiedyś.
      Usiadł i nalał słodkiej herbaty z obskurnego termosu.
       A mówiłem ci już, jak się zaciągiem?
      Newton potraktował to jako zaproszenie, by usiadł, ale Shadwell powstrzymał go przeczącym ruchem głowy. Przypalił skręta odrapanym ronsonem i zakasłał z uznaniem.
       Siedzieliśmy razem z kapitanem Armii Tropicieli w jednej celi. Nazywał się Folkes. Dycha za podpalenie. Spalił komunę w Wimbledon. Ich też by spalił, tylko akurat wybyli. Równiacha gość. Mówił o bitwie, wielkiej wojnie Piekła z Niebem. Od niego znam wewnętrzne tajemnice Armii. Bratnia dusza. Herbatnik. Brodawki, te rzeczy. Wiedział, że nie pociągnie wiele i co wie, musi ko-
      mu zostawić. Jak j a tobie - Pokręcił głową i kontynuował: - Patrz, co z nas ostało, chłopcze. Parę setek lat wstecz, o, to my byli siła! Między światłem a ciemnością. Jak cienka czerwona linia. Cienka czerwona linia ognia.
      Ja myślałem, że kościół... - zaczął Newton.
       Duby smalone!
      Newton widział już kiedyś ten zwrot, ale po raz pierwszy słyszał, jak ktoś wymówił go na głos.
       Kościoły!? A co to warte? Tako sama zoraza. Taki sam by-znes. No, nie całkiem taki sam. Wierzyć im, że zalatwiom Złego? Jak go załatwiom, to wypadnom z interesu. Jak idziesz na tygrysa, to chyba nie z takiemi co to będą rzucać mu ochłapy, żeby nie zdechł z głodu zawczasu, nie. Nie, chłopcze. To nasza działka. Przeciwko ciemnościom.
      W pokoju zrobiło się cicho.
      Newton zawsze starał się dostrzegać pozytywne cechy w ludziach, ale wkrótce po zaciągnięciu się do Armii doszedł do wniosku, że jego bezpośredni zwierzchnik i zarazem towarzysz broni był tak zrównoważony jak postawiona na wierzchołku piramida Cheopsa. Wkrótce w tym przypadku trwało pięć sekund. Sztab Armii mieścił się w obskurnym pokoiku przesiąkniętym tak dokładnie dymem z papierosów, że ściany znajdowały się zapewne gdzieś pod grubą warstwą nikotyny i ciał smołowatych. Popiół i niedopałki tworzyły gruby dywan na czymś, co kiedyś było podłogą. Wjednym miejscu nieśmiało przebijała stara wykładzina. Newton omijał ją starannie, gdyż było tam grząsko i chlupało w butach.
      Przybita pinezkami mapa Wysp Brytyjskich miała ten sam odcień, co ściany. Pożółkłe chorągiewki własnego wyrobu grupowały się wokół Londynu w odległości nie większej niż na to zezwalał przejazd z powrotnym biletem ulgowym w godzinach szczytu.
      Newton nie zrezygnował i nie zamierzał dać za wygraną. Przeraźliwa fascynacja na początku wkrótce zamieniła się w przeraźliwy żal i przechodziła w przeraźliwe i autentyczne zaangażowanie. Okazało się, że Shadwell ma co najmniej pięć stóp wzrostu i nosi coś, co bez względu na okoliczność, światło i dodatki okazywało się starym, wymiętym prochowcem. Niewykluczone, że miał też kompletne uzębienie, ale chyba tylko dlatego, że nikomu nie zależało na pozbawieniu go starego garnituru. Każda wróżka Zębuszka oddałaby różdżkę za jeden okaz tej kolekcji.
      Shadwell sprawiał wrażenie człowieka utrzymującego się przy życiu dzięki przesłodzonej herbacie, skondensowanemu mleku, skrętom i posępnej energii wewnętrznej. Żył dla sprawy, której poświęcił ciało, duszę i bilet zniżkowy dla emerytów. Wierzył w nią i to było jego siłą napędową.
      Newton Pulsifer nie miał celu ani sprawy, której warto poświęcić życie. Wiedział też, że tak Bogiem a prawdą nigdy w nic nie wierzył. Martwiło go to, gdyż bardzo chciał w coś wierzyć. Wiara potrafiła czynić cuda i niejeden przeżył tylko dzięki niej. Pragnął uwierzyć w Boga Najwyższego, ale zanim oddałby mu się cały, chciałby mieć chociaż półgodzinną rozmowę dla wyjaśnienia tego i owego. Przesiadywał w kościołach, czekając na objawienie, ale nie przyszło. Potem spróbował zostać ateistą z przekonania, ale okazało się, że brak mu siły i zdecydowania, by wyrzec się na zawsze kilku rzeczy. Wszystkie partie polityczne były jednakowo zakłamane. Z ruchu ekologicznego wystąpił po zapoznaniu się z propozycją samowystarczalnego ogrodu bogato ilustrowaną zdjęciami i dokładnym planem. Na planie tym stanowisko dla kozy umieszczono niecały metr od ula. Newton spędził dużo czasu na wsi u babci i dobrze orientował się w zwyczajach kóz i pszczół. Doszedł do wniosku, że czasopismo redagują kompletni dyletanci, którzy przeczytali o jedną książkę za dużo. Poza tym irytowało go nagminne używanie słów społeczność" i społeczeństwo" - podejrzewał, że autorzy
      nadają im specyficzne znaczenie, które nie obejmuje ani jego, ani jego znajomych.
      Próbował także uwierzyć we wszechświat. Początkowo hasło brzmiało przekonująco. Niestety zmienił zdanie, gdy nieopatrznie sięgnął do czasopism ze słowami czas", chaos" i kwant" w tytułach. Uznał, że nawet ci, którzy zajmowali się sprawami wszechświata zawodowo, nie wierzyli w jego istnienie, ba, nawet byli dumni ze swej niewiedzy i niewiary.
      Prosty umysł Newtona nie tolerował takich rzeczy.
      Nie wierzył w zuchy, a gdy dorósł, nie wierzył w skauting i harcerstwo.
      Niewiele brakowało, by uwierzył, że praca młodszego referenta w dziale płac United Holdings PLC jest najnudniejszym zajęciem na świecie.
      Taki był Newton Pulsifer jako mężczyzna. Gdyby przebrał się i wszedł do budki telefonicznej, mógłby wyglądać jak każdy, nawet jak Clark Gable.
      Nawet lubił Shadwella, jak zresztą wielu innych, co bardzo złościło sierżanta. Państwo Rajit lubili go, gdyż mimo wszystko płacił komorne i nie był uciążliwy, zaś swój rasizm okazywał tak bezprzedmiotowo, że nie obrażał nikogo. Działo się tak dlatego, że Shadwell nienawidził wszystkich bez względu na przynależność kastową, kolor skóry i pochodzenie i nie zamierzał robić wyjątków.
      Madame Tracy również go lubiła. Newton ze zdziwieniem odkrył, iż lokatorka zza ściany była dobroduszną kobietą w średnim wieku z macierzyńskim usposobieniem. Panowie zaglądali do niej nie tylko na herbatę i nie tak punktualnie jak sobie tego życzyła. Zdarzało się, że Shadwell wróciwszy w sobotę wieczorem po kilku głębszych, stawał na korytarzu i lżył ją niemiłosiernie, nazywając kurwą wenecką. Madame Tracy powiedziała Newtonowi w zaufaniu, że w pewnym sensie jest wdzięczna sierżantowi,
      
      gdyż nigdy nie była w Wenecji, a bezpłatna reklama zawsze się przyda.
      Powiedziała także, że wcale nie przeszkadzają jej burdy wszczynane przez Shadwella w czasie seansów. Ostatnio miała bóle w kolanach, co uniemożliwiało manewrowanie stolikiem, zatem trochę walenia w ścianę bardzo się przydawało.
      W niedzielę zostawiała na progu Shadwella porcję obiadową przykrytą drugim talerzem, żeby nie wystygła.
      Mawiała, że po prostu nie można nie lubić Shadwella, mimo że wszelkie dowody sympatii miały taki skutek jak rzucanie pereł przed wieprze.
      Newton przypomniał sobie o innych wycinkach. Przysunął je Shadwellowi po zaplamionym stole.
       A to co? - zapytał Shadwell podejrzliwie.
       Zjawiska. Fenomeny. Kazał pan szukać fenomenów, proszę pana. Dzisiaj łatwiej trafić na fenomen niż na czarownicę.
       Ktoś strzelał zające srebrnym śrutem i potem we wsi widzieli kulawego? - zapytał sierżant z nadzieją w głosie.
       Obawiam się, że nie, proszę pana.
       Krowa padła, jak spojrzała na nią jaka kobita?
       Nie, proszę pana.
       To co to ma być? - Shadwell pogmerał w kredensie i wyciągnął puszkę mleka.
       Dzieją się dziwne rzeczy, proszę pana. Cały czas.
      Newton pracował nad tym od tygodnia. Shadwell zgromadził dużo gazet. Niektóre sprzed wielu lat. Newton liczył sobie lat dwadzieścia sześć, a w jego życiu zdarzyło się niewiele rzeczy wartych zapamiętania. Miał dobrą pamięć, zwłaszcza do spraw ezoterycznych.
       Co dzień coś nowego  mówił, kartkując wycinki.  O, na przykład tu. Coś dziwnego zdarzyło się w elektrowni atomowej i nikt nie wie jak. Kilku twierdzi, że Atlantyda podniosła się z dna oceanu.
      Był dumny z wyników swej pracy.
      Shadwell zrobił scyzorykiem dziurkę w puszce. Zadzwonił telefon. Zignorowali go. Telefonowano przeważnie do madame Tracy, a treść rozmów nie była przeznaczona dla męskich uszu. Pierwszego dnia służby Newton odebrał jeden telefon, wysłuchał pytania i odpowiedział: Przykro mi, ale tu jest punkt malowania Chińczyków na biało przy ambasadzie radzieckiej. Po drugiej stronie zapadła głucha cisza.
      Shadwell pociągnął z puszki.
       To żadne tam fenomeny. Czarownice tak nie robią. Prędzej poślą coś na dno.
      Newton kilka razy otworzył i zamknął usta.
      Jak mamy być silni w walce z wiedźmami, nie możem się dać puszczać w maliny przez takie coś. Masz coś bardziej na czarownice?
       Ależ, proszę pana. Amerykanie wysłali tam wojsko. Nie istniejący kontynent nagle...
       A o czarownicach jest? - powtórzył Shadwell, po raz pierwszy okazując zainteresowanie.
       Nie ma, proszę pana.
       Znaczy znowu gieografia i polityka - skwitował sierżant. W drzwiach ukazała się głowa madame Tracy.
       Dzień dobry, panie Shadwell. Dzień dobry panu, panie Newton - powiedziała, machając ręką. -Jakiś pan do pana Shad-
      wella.
       Wont stond, ladacznico - odpowiedział Shadwell automatycznie.
       I mówi wytwornie - kontynuowała madame Tracy, nie zważając na uwagę Shadwella. - A w niedzielę zrobię wątróbkę na obiad.
       Wolem smołę piekielną, ty zdziro.
       Gdybym tak mogła wziąć talerze z zeszłego tygodnia, bardzo byłoby mi na rękę. O, dziękuję pięknie  powiedziała ma-
      dame Tracy i stukając wysokimi obcasami, wróciła do swojego pokoju.
      Gdy Shadwell burcząc pod nosem, szedł do telefonu, przybity i zniechęcony Newton wbił wzrok w wycinki. W jednym była mowa o tym, że głazy w Stonehenge zmieniły pozycję i ułożyły się w kształcie linii sił pola magnetycznego.
      Słuchał fragmentów rozmowy. Shadwell mówił:
       Że kto? Aha. Tao... Taa... Poważnie? A co to miałoby być? Taa... Według rozkazu, proszę pana. A gdzie to jest, jeśli...?
      Poruszające się głazy w Stonehenge na pewno nie zainteresują Shadwella.
      Jasne, jasne - sierżant zapewniał rozmówcę. Już się za to bierzemy. Wysyłam najlepszy oddział i niedługo zamelduje o powodzeniu akcji. Do widzenia panu. Nawzajem.
      Newton usłyszał stuk odkładanej słuchawki, po czym pozbawiony uniżoności głos powiedział:
       Rany boski! Znowu ten spedalony Angol32 . Wszedł do pokoju i spojrzał tak, jakby zapomniał, co tu robi i.Newton.
       O czym to żeś mówił
       O tym, że dzieją się dziwne rzeczy... - zaczął Newton.
       Aha.  Patrzył na Newtona nieobecnym wzrokiem i stukał pustą puszką o zęby.
       No więc jest jeszcze o jednym miasteczku, w którym od kilku lat coś dziwnego dzieje się z pogodą - zaczął Newton bez entuzjazmu.
       A co to takiego? Żaby z nieba itepe?  Shadwell ożywił się nieco.
       Nie. Pogoda jest typowa dla pory roku.
       I to ma być fenomen? Ja widziałem takie fenomeny, że włosy stają dęba. - Puszka znów stuknęła o zęby.
       A kiedy ostatni raz mieliśmy pogodę właściwą dla pory roku? - zapytał Newton, którego zaczynało wszystko drażnić. - Pogoda właściwa w danej porze roku to jest właśnie fenomen, sierżancie. Śnieg na Boże Narodzenie? A gorące lipce i sierpnie? I jesień z babim latem? Pogoda, o której marzył pan jako dziecko? Deszcze w listopadzie i śnieg w Wigilię?
      Oczy Shadwella nawet nie drgnęły. Puszka mleka zatrzymała się przed zębami.
       ja nie miałem dziecinnych marzeń - powiedział cicho. Newton poczuł, że niebezpiecznie balansuje na krawędzi i zmienił ton.
       Po prostu to dziwne. Tu się wypowiada jeden klimatolog. Bardzo ciekawie.
       A o co mu chodzi?
       O to, że nie potrafi tego wyjaśnić - odparł Newton, który liznął trochę meteorologii i jeszcze co nieco pamiętał. Spojrzał w bok od Shadwella.
       Wiadomo, że czarownice zaklinają pogodę. Sprawdziłem to w Discoverie".
      Dobry Boże, pomyślał Newton, albo inna stosowna istoto, spraw, żebym już nie musiał siedzieć w tym śmietniku i wycinać gazet. Pozwól wyjść na powietrze. Pozwól mi pojechać na urlop, choćby tam, gdzie jeżdżą tropiciele, wszystko jedno gdzie, nawet na Kamczatkę.
       To tylko czterdzieści mil stąd - zaczął, badając grunt. -Mógłbym tam skoczyć jutro i trochę się rozejrzeć. Na benzynę mi wystarczy.
      Shadwell w zamyśleniu potarł górną wargę.
       To miejsce nie nazywa się przypadkiem Tadfield?
       Dokładnie tak. A skąd pan wie?
       Ciekawe w co ten Angol znowu pogrywa - powiedział Shadwell pod nosem, po czym dodał głośno  a bo co?
       Kto pogrywa?
      Shadwell puścił pytanie mimo uszu.
      Taa... Nie zaszkodzi pojechać. Mówisz, że masz na benzynę?
      Newton przytaknął.
       No to meldujcie się tu jutro o dziewiątej rano, nim pojedziesz.
       Po co?
       Po ekwipunek. Pancerz prawdy.
      Po wyjściu Newtona telefon zadzwonił ponownie. Tym razem był to Crowley, który udzielał podobnych instrukcji jak Azirafal. Shadwell zanotował je ze względów czysto formalnych. Madame Tracy przez cały czas wisiała mu na plecach.
       Aż dwa telefony jednego dnia, panie Shadwell. Armia rozwija sztandar bojowy.
       Paszła wont, stara zjełczała cinkwo. - A więc Tadfield, pomyślał. No, skoro zapłacą...
      Ani Crowley, ani Azirafal nie przewodzili Armii Tropicieli Wiedźm, ale popierali tę inicjatywę, by zadowolić zwierzchników. Azirafal miał go na liście, gdyż legion tropił czarownice. Należało go wspierać i wspomagać mniej więcej z tych samych powodów, z jakich Amerykanie wspierają i wspomagają wszystkich nazywających siebie antykomunistami. Crowley umieścił go na liście z bardziej subtelnych względów. Tacy jak Shadwell nie przeszkadzali w interesach Piekła, a zdarzało się, że nawet byli pomocni.
      Właściwie Shadwell też nie dowodził Armią. W sprawozdaniach i rozliczeniach wykazywał, że dowódcą jest generał Smith. Podlegają mu pułkownicy Green i Jones oraz majorzy Jack-son, Robinson i Smith (ale z innych Smithów). Dalej na liście fi-
      gurowaly nazwiska majorów Saucepena, Tina, Milka i Cupboar-da, gdyż ograniczona wyobraźnia Shadwella stawiła niespodziewanie opór. Byli także kapitanowie Smith, Smith, Smith, Smythe i Ditto oraz pięciuset sierżantów, kaprali i szeregowców. Prawie każdy nazywał się Smith, ale to nie miało znaczenia, gdyż ani Crowley, ani Azirafal nie mieli cierpliwości, żeby przejrzeć listę do końca. Wystarczyło, że mają podkładkę w dokumentach.
      Suma spływająca z centrali do kasy Armii nie przekraczała sześćdziesięciu funtów rocznie.
      Zdaniem Shadwella to nie było żadne przestępstwo. Armia to rzecz święta, ale trzeba jakoś zarabiać na życie. Brzęcząca moneta nie wpływała do kasy tak szybko jak dawniej.
      
ROZDZIAŁ Xl
      
      
      Było to bardzo wczesnym rankiem w sobotę, w ostatni dzień istnienia świata, a niebo stało się czerwieńsze od krwi. Posłaniec z International Express" wziął zakręt z rozważną szybkością trzydziestu pięciu mil na godzinę, zredukował bieg do drugiego i zatrzymał się na trawiastym poboczu.
      Wysiadł z furgonetki i natychmiast rzucił się do rowu, by uniknąć ciężarówki właśnie przelatującej przez zakręt z szybkością znacznie przekraczającą osiemdziesiąt mil na godzinę.
      Wstał, podniósł okulary, nałożył je na nos, odnalazł swą paczkę i bloczek pokwitowań, otrzepał mundur z trawy i błota, a następnie, jakby po namyśle, zaczął wygrażać pięścią szybko niknącej w dali ciężarówce.
       Powinno się ich zakazać, cholernych ciężarówek, żadnego szacunku dla innych użytkowników dróg, a zawsze powtarzam, pamiętaj synu, że bez samochodu jesteś tylko zwyczajnym pieszym...
      Wspiął się na trawiaste zbocze, przełazi przez niskie ogrodzenie i znalazł się nad rzeką Uck.
      Posłaniec z International Express" poszedł brzegiem rzeki, trzymając paczkę.
      Nieco dalej nad brzegiem siedział miody człowiek'odziany w biel. Włosy miał białe, cerę bladą jak kreda i tak siedział, patrząc w górę i w dół rzeki, jakby podziwiał widoki. Wyglądał jak wiktoriańscy poeei na chwilę przedtem, nim suchoty i nadużywanie narkotyków wyprawiały ich na tamten świat. '
      Człowiek z International Express" nic nie mógł z tego zrozumieć. Mam na myśli, że w dawriych czasach; a tak naprawdę wcale to nie było aż tak dawno temu, co paręnaście jardów siedzieli wzdłuż brzegu rzeki wędkarze; bawiły się tutaj dzieci; zakochane parki przychodziły posłuchać plusku i szemrania rzeki, trzymając się za ręce ł gruchając jak gołąbki o zachodzie słońca w Sussex. Robił to z Maud, swoją kobietą, zanim się pobrali. Przychodzili tu na pocałuski, a przy pewnej pamiętnej sposobności, na obłapkę. Czasy się zmieniają, pomyślał posłaniec.
      Teraz z biegiem rzeki spokojnie płynęły białe i brązowe rzeźby z piany i szlamu, często kryjąc jej powierzchnię wielojardowymi połaciami. Gdy zaś stawała się widoczna, niosła na sobie molekularną warstwę petrochemicznej tęczy.
      Rozległ się głośny furkot skrzydeł. Kilka gęsi pełnych wdzięczności za to, że po długim i wyczerpującym przelocie nad Północnym Atlantykiem znalazły się znowu w Anglii, wodowało na wygładzonej chemiczną tęczą powierzchni i natychmiast zatonęło bez śladu.
      Zabawny ten stary świat, pomyślał posłaniec. Oto Uck, niegdyś najpiękniejsza rzeka tej strony świata, obecnie zaś po prostu lśniący ściek przemysłowy. Łabędzie opadają na dno, a ryby wypływają na wierzch.
      No i masz swój postęp. Postępu nie da się powstrzymać. Dotarł do człowieka w bieli.
       Proszę wybaczyć. Nazwisko Kredowy, zgadza się? Człowiek w bieli milcząco kiwnął głową. Nie przestawał wpatrywać się w rzekę, goniąc spojrzeniem imponującą rzeźbę z piany i szlamu. '--:.;
      Jakże piękne - szepnął. -Jakże to wszystko cholernie piękne. ; Posłaniec na chwilę stracił mowę. A potem włączyła się jego wewnętrzna automatyka.
       Zabawny ten stary świat nieprawdaż i na pewniaka chcę powiedzieć jeździ się po całym świecie doręczając i oto tu się jest praktycznie we własnym domu że tak powiem chcę powiedzieć że urodziłem się i wychowałem w okolicy tutaj i byłem nawet nad Morzem Śródziemnym i w Des Moines a to jest w Ameryce a teraz jestem tutaj i oto pańska paczka.
      Osoba nazwiskiem Kredowy wzięła paczkę, sięgnęła po bloczek pokwitowań i podpisała się. Pióro zaczęło przeciekać i jej podpis zatarł się podczas składania. Było to długie słowo, zaczynało się od S, potem był kleks, a potem kończyło się czymś, co mogło znaczyć ...żenię ale mogło też być ...ranie.
       Uprzejmie dziękuję  powiedział posłaniec.
      Zawrócił wzdłuż brzegu rzeki, dążąc w stronę ruchliwej drogi, na której zostawił swą furgonetkę. Idąc starał się nie patrzeć na rzekę.
      Człowiek w bieli otworzył paczkę. Wewnątrz znajdowała się korona  obręcz z białego metalu wysadzana brylantami. Przez krótką chwilę przyglądał jej się z satysfakcją, a potem nałożył. Zabłysła w promieniach wschodzącego słońca. A potem plama, która zaczęła pokrywać srebrną powierzchnię w miejscu, gdzie dotknął jej palcami, rozlała się i objęła ją całkowicie. Korona stała się czarna.
      Biały wstał. Jest coś, co można powiedzieć w obronie skażenia atmosfery: uzyskuje się przez to zupełnie zdumiewające wschody słońca.
      A niedbale rzucona zapałka podpaliłaby rzekę, ale niestety, w tej chwili już nie było na to czasu. W umyśle Białego tkwiła wiedza, gdzie Czterech ma się spotkać i kiedy. Musiał więc pośpieszyć się, by zdążyć tam na dzisiejsze popołudnie.
      Być może istotnie podpalimy to niebo, pomyślał. I prawie niezauważalnie opuścił swoje miejsce.
      Czasu nie zostało zbyt wiele.
      Posłaniec zostawił swoją furgonetkę na trawiastym poboczu dwupasmowej szosy. Przeszedł na stronę kierowcy (ostrożnie, ponieważ inne wozy i ciężarówki nadal z zawrotną szybkością brały zakręt), sięgnął do środka przez otwarte okno i wziął swój leżący na tablicy rozdzielczej rozkład jazdy.
      A więc jeszcze tylko jedno zlecenie.
      Uważnie odczytał instrukcje na blankiecie. Przeczytał je ponownie, zwracając szczególną uwagę na adres oraz zawiadomienie. Adres składał się z jednego słowa: Wszędzie.
      Następnie swoim przeciekającym piórem napisał krótki list do swej żony, Maud. Tylko dwa słowa: Kocham cię.
      Wreszcie odłożył rozkład jazdy na tablicę rozdzielczą, popatrzył w lewo, popatrzył w prawo, znów spojrzał w lewo i zdecydowanym krokiem ruszył przez jezdnię. Był w połowie drogi, gdy zza zakrętu wypadł niemiecki moloch, prowadzony przez kierowcę oszalałego od kofeiny, małych, białych tabletek oraz przepisów ruchu drogowego EWG.
      Widział jego oddalający się ogrom.
      Hej, pomyślał, ten mnie prawie załatwił.
      Po czym popatrzył w dół, do rynsztoka.
      Och, pomyślał.
       TAK- zgodził się głos zza jego lewego ramienia, a przynajmniej zza wspomnienia o jego lewym ramieniu.
      Posłaniec zrobił w tył zwrot, popatrzył i ujrzał. Początkowo nie mógł znaleźć właściwych słów, nie mógł znaleźć niczego, aż wreszcie przyzwyczajenia całego pracowitego życia wzięły górę i powiedział:
       Zawiadomienie dla pana.
      DLA MNIE?
       Tak. - Posłaniec wolałby mieć nadal gardło. Mógłby przełknąć ślinę. - Niestety, nie przesyłka, proszę pana... hm. Jest zawiadomienie.
      PRZEKAŻ JE WIĘC.
       Oto ono. Ehem. Przybądź i ujrzyj.
       NARESZCIE.  Twarz miała wyszczerzone zęby, ale biorąc pod uwagę rodzaj twarzy, nie mogło być inaczej. - DZIĘKUJĘ CI -kontynuowała. - MUSZĘ POCHWALIĆ TWOJE ODDANIE SŁUŻBIE.
       Tak?  Zmarły posłaniec zapadał się w szarą mgłę i jedynym, co widział, były dwa błękitne punkty, które mogły być oczami, a mogły też być dalekimi gwiazdami.
       NIE MYŚL O TYM JAKO O UMIERANIU - powiedział Śmierć*. - POMYŚL JAKO O WCZESNYM WYRUSZENIU DLA UNIKNIĘCIA TŁOKU.
      Posłaniec miał jeszcze krótką chwilę na zastanowienie się, czy jego nowy towarzysz nie żartuje. Zdecydował, że nie, a potem nie było już nic.
      Czerwone niebo o poranku. Będzie deszcz. Tak.
      , Sierżant tropiciel wiedźm Shadwell stał z głową pochyloną na ramię.
       A więc w porządku - oświadczył. - Żeście są gotowy. Macież wy wszystko jak trzeba?
       Tak, proszę pana.
       Wahadełko wykrywające?
       Wahadełko wykrywające, tak jest.
       Kciukośruba?
      Newton przełknął ślinę i poklepał się po kieszeni.
       Kciukośruba  powiedział.
      * W kręgu kultury języka angielskiego śmierć jest rodzaju męskiego (przyp. dum.).
       Kominkozapalarki?
       Naprawdę sądzę, panie sierżancie, że...
       Kominkozapalarki?
       Kominkozapalarki - odrzekł smutnym głosem Newton. -I zapałki33.
       Dzwonek, książka i świeca?
      Newton poklepał się po innej kieszeni. Znajdowała się tam papierowa torba, a wewnątrz niej mały dzwonek, z gatunku doprowadzających do wściekłości papużki faliste, różowa świeczka zdradzająca pochodzenie z urodzinowego tortu oraz książeczka zwana Modlitwy dla małych pomocników". Shadwell wbił mu w głowę, że choć wiedźmy są celem podstawowym, dobry tropiciel wiedźm nigdy nie powinien przeoczyć szansy dokonania szybkiego egzorcy-zmu i przez cały czas powinien mieć przy sobie swój zestaw polowy.
       Dzwonek, książka i świeca  odrzekł Newton.
       Szpila?
       Szpila.
       Dobry chłopiec. Wyście nigdy nie powinien zapominać swej szpili. To bagnet twego uzbrojenia światłości.
      Shadwell stał wyprostowany. Newton ze zdumieniem zauważył, że oczy starego człowieka zamgliły się.
       Chciałbym móc pojechać z wami - powiedział. - Pewnikiem to by nie było nic takiego, ale dobrze byłoby znowu pobuszować. To ciężkie, rozumicie, życie, całe to leżenie w tych mokrych paprociach i podglądanie ich piekielnego tańcowania. Okrutnie, wicie, łamie w kościach. - Wyprostował się i zasalutował. - Odmaszerować, szeregowiec Pulsifer. Oby zastępy chwały maszerowały z wami.
      Gdy Newton odjechał, Shadwell pomyślał o czymś, co nigdy jeszcze mu się nie zdarzyło. To, czego obecnie potrzebował, to była szpilka. Nie przydziałowa wojskowa szpila do wykrywania wiedźm. Po prostu zwykła szpilka, jaką można wpiąć w mapę.
      Mapa wisiała na ścianie. Była stara. Nie widniał na niej Milton Keynes. Nie było Harlow. Po prostu ukazywała Manchester i Birmingham. Była to od trzystu lat sztabowa mapa dowództwa tropicieli wiedźm. Ciągle jeszcze widać było nieco wbitych w nią szpilek, głównie w Yorkshire i Lancashire, kilka też w Essex, ale przerdzewiały już prawie na wylot. W innych miejscach tylko brązowe kikuty wskazywały miejsca dalekich wypraw starodawnych tropicieli wiedźm.
      Wreszcie wśród szczątków nagromadzonych w popielniczce Shadwell wykrył szpilkę. Chuchnął na nią, wypolerował do połysku, przez przymrużone powieki wpatrywał się w mapę tak długo, aż odnalazł Tadfield i triumfalnie wbił ją w to miejsce.
      Błyszczała.
      Shadwell zrobił krok w tył i znów zasalutował. Oczy miał pełne łez.
      Następnie zrobił energiczny w tył zwrot i zasalutował gablocie z eksponatami. Była stara i zniszczona, szkło miała potłuczone, ale przecież stanowiła na swój sposób historię tropicieli wiedźm. Zawierała srebra pułkowe (międzybatalionowe trofeum golfowe, o które, niestety, nie walczono od siedemdziesięciu lat), patentowaną, ładowaną od przodu gromową strzelbę pułkownika tropiciela wiedźm Nie-Będziesz-Spożywał-Żadnej-Żywej-Istoty-Z-Jej-Krwią-Ani-Nie-Bę-dziesz-Posługiwał-Się-Czarami-Ni-Wypatrywał-Znaków Dalrymple; zawierała też wystawę tego, co na pozór wydawało się kasztanami, ale
      w rzeczywistości było kolekcją główek zmniejszonych przez łowców głów ofiarowaną przez sierżanta sztabowego tropiciela wiedźm Horacego Załatw-Ich-Nim-Załatwią-Ciebie Narkera, który wiele podróżował po obcych stronach; zawierała wspomnienia.
      Shadwell wysmarkał głośno nos w rękaw.
      Następnie otworzył puszkę skondensowanego mleka na śniadanie.
      
      * * *
      
      Jeśliby zastępy chwały nawet próbowały pomaszerować z Newtonem, rozsypałyby się w proch. A to dlatego, że jeśli nie liczyć Newtona i Shadwella, owe zastępy były od bardzo dawna martwe.
      Błędem byłoby ocenianie Shadwella (Newtonowi nigdy nie udało się wykryć, czy prócz nazwiska posiadał on też imię) jako samotnego pomyleńca.
      Po prostu tak się zdarzyło, że wszyscy inni wymarli, w większości przed paruset laty. Niegdyś Armia była tak wielka, jak to wynikało obecnie z twórczo prowadzonej przez Shadwella księgowości. Newton ze zdumieniem dowiedział się, że Armia Tropicieli Wiedźm miała przeszłość tak dawną i nieomal tak krwawą, jak jej bardziej świecki odpowiednik.
      Wysokość plac dla tropicieli wiedźm została ustalona przez Olivera Cromwella i nigdy nie zrewidowana. Oficerowie otrzymywali koronę, a generał suwerena34. Było to oczywiście zaledwie podstawowe wynagrodzenie dla wolontariuszy, bo otrzymywało się dziewięć pensów za każdą wykrytą wiedźmę oraz najlepszą część jej majątku.
      Naprawdę polegać można było tylko na tych dziewięciopen-sówkach. Tak więc nie były to łatwe czasy, dopóki Shadwell nie został umieszczony na listach płac Nieba i Piekła.
      Płaca Newtona wynosiła jednego starego szylinga na rok35.
      W zamian za to obowiązany był posiadać przy sobie w każdym momencie skałki, muszkiet, prochownicę, krzesiwo i hubkę lub ognionośny lont", choć Shadwell dawał do zrozumienia, że gazowa zapalniczka ronsona wystarczy w zupełności. Shadwell bowiem powitał wynalazek zapalniczki w taki sam sposób, jak zawodowi żołnierze powitali karabin powtarzalny.
      W oczach Newtona wszystko wyglądało podobnie, czy się należało do Tajnego Związku, czy do stowarzyszeń, w których odtwarzano nieustannie wydarzenia wojny secesyjnej. Dzięki temu weekendy spędzało się na wolnym powietrzu, co oznaczało też, że podtrzymuje się przy życiu wspaniałe, stare tradycje, które uczyniły cywilizację zachodnią taką, jaka jest dzisiaj.
      
      * * *
      
      W godzinę po opuszczeniu lokalu dowództwa Newton zatrzymał się w zatoczce przy szosie i zaczął szperać w pudle stojącym na tylnym siedzeniu. Następnie otworzył okno samochodu, posługując się przy tym szczypcami, ponieważ korbka do szyby dawno już odpadła.
      Paczka kominkozapalarek pofrunęła za płot. W chwilę potem podążyła za nią kciukośruba.
      Jeszcze chwilę namyślał się nad resztą wyposażenia, wreszcie włożył je z powrotem do pudełka. Szpila była do użytku służbowego tropicieli wiedźm, stanowiła własność Armii, a na jednym końcu miała dobrą, hebanową gałkę, podobnie jak szpilki do damskich kapeluszy.
      Wiedział, do czego służyła. Miał za sobą niemało lektur.
      Na ich pierwszym spotkaniu Shadwell obdarzył go całym stosem broszur, ale Armia miała także zbiory różnych ksiąg i dokumentów, wartych, jak podejrzewał Newton, fortunę, gdyby kiedykolwiek trafiły na rynek antykwaryczny.
      Szpila miała służyć do wbijania w podejrzane. Gdyby znalazły się na ciele miejsca, w których tego nie czuły, były wiedźmami. Proste. Niektórzy oszukańczy tropiciele wiedźm używali specjalnych, chowających się w rączce szpil. Ale ta była wykonana z uczciwej, solidnej stali. Gdyby wyrzucił szpilę, nie potrafiłby spojrzeć Sha-dwellowi w oczy. A poza tym to zapewne mogłoby przynieść pecha.
      Zapalił silnik i ruszył w dalszą podróż.
      Samochód Newtona był marki Wasabi. Nazwał go Dick Turpin36 w nadziei, że kiedyś ktoś zapyta go, dlaczego tak.
      Potrzeba by bardzo dokładnego historyka, aby ustalić bez żadnych wątpliwości dzień, w którym Japończycy przestali być szatańskimi automatami kopiującymi wszystko co zachodnie i zmienili się w zręcznych i pomysłowych inżynierów, zostawiając Zachód daleko za sobą. Ale Wasabi został zaprojektowany właśnie owego pogmatwanego dnia i łączył w sobie tradycyjne błędy konstrukcyjne samochodów zachodnich z mnóstwem pomysłowych klęsk żywiołowych, których eliminacja uczyniła takie firmy jak Honda czy Toyota tym, czym są dzisiaj.
      Newton, pomimo najszczerszych wysiłków, nigdy nie spotkał na żadnej drodze takiego wozu jak ten. Przez całe lata, bez wielkiego przekonania, w obecności swych przyjaciół wychwalał jego sprawność i konstrukcję z rozpaczliwą nadzieją, że któryś z nich kupi podobny, bo niedola lubi, gdy ktoś ją dzieli.
      Daremnie podkreślał, że wóz ma silnik o pojemności 823 centymetrów sześciennych, trzy biegi oraz wręcz niewiarygodny system bezpieczeństwa, jako to balony nadymające się w tak groźnych okolicznościach jak jazda z szybkością 45 mil na godzinę po suchym i prostym odcinku drogi z zagrażającą za moment kraksą, ponieważ olbrzymi balon bezpieczeństwa właśnie zasłonił widok. Przejawiał też skłonność do pewnej liryki, opowiadając o radiu produkcji koreańskiej wręcz niewiarygodnie dobrze odbierającym audycje Radia Pynogyang oraz syntetycznym głosie elektronicznym, który ostrzegał przed jazdą bez pasa bezpieczeństwa, nawet gdy był on zapięty; głos ten zaprogramował ktoś, kto nie tylko nie znał angielskiego, ale również nie znał japońskiego. Było to coś ultranowoczesnego, jak twierdził.
      W tym wypadku nowoczesność była zapewne na poziomie wynalazku koła garncarskiego.
      Przyjaciele kiwali głowami, zgadzali się z nim całkowicie, a w głębi duszy postanawiali, że jeśli kiedykolwiek będą mieli wybór między zakupem Wasabi i chodzeniem pieszo, zainwestują w parę butów. Zresztą to i tak na jedno wychodziło, gdyż podstawową przyczyną niewiarygodnej wydajności silnika Wasabi był fakt, że mnóstwo czasu wóz spędzał w garażach, oczekując, aż wały korbowe i tym podobne rzeczy dotrą pocztą od jedynego żyjącego przedstawiciela Wasabi w Nigirizushi, Japonia.
      Jadąc w mglistym, podobnym do skutków medytacji zeń transie, który ogarnia większość kierowców, Newton zorientował się, że właśnie rozważa, jak należy używać szpili. Czy należy powiedzieć: Mam szpilę i nie boję się jej użyć? Mam Szpilę, będę Podróżować... Szpilodyta... Człowiek ze Złotą Szpilą... Szpile Nawarony...
      Zapewne zainteresowałaby Newtona wiedza o takich faktach, iż z trzydziestu dziewięciu tysięcy kobiet badanych za pomocą szpil w ciągu wieków tropienia czarownic dwadzieścia dziewięć tysięcy powiedziało ojej", dziewięć tysięcy dziewięćset dziewięćdziesiąt dziewięć nie powiedziało nic dlatego, iż użyto wyżej opisanych szpil chowających się w oprawce, jedna zaś wiedźma oświadczyła, że za pomocą szpili została cudownie uleczona z reumatyzmu nogi.
      Nazywała się Agnes Nutter.
      Była wielką klęską Armii Tropicieli Wiedźm.
      
      * * *
      
      Jeden z pierwszych zapisów w Przistoynych i akuratnych profecyach" dotyczył własnej śmierci Agnes Nutter. Anglicy, będąc w ogóle gatunkiem bezdennie tępym i leniwym, nie przepadali za paleniem kobiet w takim stopniu, jak to się działo w innych krajach Europy. W Niemczech stosy budowano i podpalano regularnie i z teutońską dokładnością. Nawet pobożni Szkoci uwikłani przez całe swe dzieje w przewlekłą walkę ze swymi odwiecznymi wrogami Szkotami, zdobyli się ledwie na parę całopaleń dla rozproszenia nudy długich zimowych wieczorów. Ale Anglicy nigdy nie przejawiali do tego ochoty.
      Jedna z przyczyn ku temu, być może miała coś wspólnego ze sposobem, w jaki zginęła Agnes Nutter, co mniej więcej położyło kres modzie polowania na czarownice w Anglii. Wyjący tłum, doprowadzony do ostatecznej furii jej zwyczajem ujawniania inteligencji, krążenia po okolicy i leczenia ludzi, przybył do jej domu pewnego kwietniowego wieczoru i stwierdził, że siedzi ona w płaszczu i oczekuje ich.
       Omieszkaliście37 - powiedziała im. - Powinnam ia była gorzeć od dziesięciu minut.
      A wówczas powstała i z wolna, chromając wyszła z domu i podążyła przez środek nagle umilkłego tłumu aż do stosu pośpiesznie skleconego na wioskowym wygonie. Legenda mówi, że z trudem wspięła się na stos i otoczyła słup za sobą rękami.
      ' Zadzierzgnięty należycie - rzekła zdumionemu tropicielowi wiedźm. A potem, gdy włościanie chyłkiem mieli się ku stosowi, uniosła swą piękną, oświetloną pochodniami twarz i wyrzekła: -Przysuńcie się zaiste blizko, dobrzy ludzie. Przybliżcie się, aż nieomal ogień was przipiecze, bo poprzysięgam was, że każden uźrzeć musi, jak ostatnia prawa wiedźma w Anglicy ginie. Bo wiedźmą wie-rę iestem, iako taka zostałam przekonana38 chocia y nie wiem, jaką moja prawdziwa zbrodnia bydź miała. A przeto niechay moja śmierć będzie przesianiem dla świata. Przysuńcie się zaiste bliży, rzekłam, y zapomniycie39 dobrze. Los wszelakich, którzy do Rzeczy się mieszają, o których y poiąć są niewładne.
      Potem zaś, zdało się, z uśmiechem spojrzała na niebo nad wioską i dodała:
       To y ciebie się tyczę, ty pomieszany stary głupcze.
      Zaś po owym dziwacznym bluźnierstwie nic już nie powiedziała. Pozwoliła się zakneblować, a gdy pochodnie przyłożone zostały do suchego drewna, stała z wyniosłą miną.
      Tłum przybliżył się jeszcze, w nim zaś jeden czy dwóch ludzi nie całkiem pewnych, czy jeśli dobrze pomyśleć, uczynili rzecz właściwą.
      W trzydzieści sekund później wybuch zmiótł wioskowy wygon, skosił w dolinie do czysta wszystko co żywe, a widoczny był daleko, nawet w Halifax.
      Wiele w następstwie debatowano, czy zostało to zesłane przez Boga czy przez Szatana, ale list znaleziony później w domku Agnes Nutter wskazywał, że jeśli nawet nastąpiła jakaś boska czy diabelska interwencja, materialnie dopomogła jej zawartość spódnic Agnes, wśród których z niejaką zapobiegliwością ukryła osiemdziesiąt funtów prochu strzelniczego i czterdzieści funtów bretnali.
      Ponadto Agnes pozostawiła na stole kuchennym, obok kartki odwołującej abonament na mleko, skrzynkę oraz książkę. Dokładna instrukcja określała, co należy uczynić ze skrzynką i równie dokładnie dotyczyła tego, co trzeba uczynić z książką: należało ją odesłać synowi Agnes, Johnowi Device.
      Ludzie, którzy je odnaleźli  a byli to mieszkańcy sąsiedniej wsi, których obudziła eksplozja - najpierw pomyśleli, by zignorować instrukcje i po prostu spalić domek, ale następnie rozejrzeli się dookoła po migoczących płomykach oraz naszpikowanych gwoździami szczątkach i doszli do wniosku, że tego nie uczynią. A ponadto liścik Agnes zawierał zasmucające dokładną przepowiednię, co się stanie z tymi, którzy nie wykonają jej poleceń.
      Człowiekiem, który podpalił stos Agnes Nutter, był major tropiciel wiedźm. Znaleziono jego kapelusz na drzewie o trzy mile stamtąd.
      Jego nazwisko, wyszyte na nader pokaźnym kawałku wstążki, brzmiało Nie-Cudzołóż Pulsifer i był on jednym z najpilniejszych tropicieli wiedźm. Być może dostarczyłaby mu pewnego zadowolenia wiedza, że jego ostatni żyjący potomek w tym właśnie momencie kieruje się, choćby i nieświadomie, ku ostatniej żyjącej potom-kini Agnes Nutter. Mógłby doznać uczucia, że wreszcie dokonuje się pewna pradawna zemsta.
      Lecz gdyby wiedział, co w istocie nastąpi, gdy ów potomek ją spotka, przewróciłby się w grobie, gdyby oczywiście kiedykolwiek takowy posiadał.
      
      * * *
      
      Ale najpierw Newton musiał coś zrobić w związku z latającym spodkiem.
      Spodek wylądował wprost przed nim na drodze, właśnie w chwili, gdy Newton próbował odnaleźć przecznicę do Lower Tadfield i na kierownicy miał rozłożoną mapę. Musiał więc gwałtownie zahamować.
      Spodek wyglądał dokładnie tak, jak go rysowano we wszystkich kiedykolwiek oglądanych przez Newtona komiksach.
      Gdy zagapił się nań nad brzegiem mapy, odsunęły się na bok drzwi z całkowicie zadowalającym sykiem, ukazując połyskujący trap, który automatycznie wysunął się do dołu, na drogę. W środku rozbłysło jasne błękitne światło, a na jego tle zarysowały się trzy pozaziemskie sylwetki. Zeszły po trapie. A przynajmniej zeszły dwie. Trzecia, wyglądająca jak pieprzniczka, ześlizgnęła się po nim i na samym dole przewróciła.
      Pozostałe dwie zignorowały jej zapamiętałe popiskiwanie i bardzo powoli podeszły do samochodu, na sposób przyjęty w całym świecie przez policjantów, już układających w myśli treść mandatu. Wyższa z nich - żółta ropucha odziana w kuchenną folię do pieczenia - zastukała do okna Newtona. Opuścił je. Istota nosiła coś w rodzaju okularów lustrzanek, które Newton uważał zawsze za atrybut Lukę'a Zimnej Ręki.
       Dzień dobry, panu, pani lub rodzaju nijaki - wyrzekła istota. - To wasza planeta, nieprawdaż?
      Drugi kosmita, krępy i zielony, powędrował do lasu rosnącego obok drogi. Kątem oka Newton dostrzegł, że najpierw kopnął drzewo, a następnie przepuścił liść przez jakiś bardzo skomplikowany gadżet, który miał u pasa. Nie wyglądał na bardzo zadowolonego.
       No, tak. Tak przypuszczam - odparł Newton. Ropucha zapatrzyła się, pełna namysłu, w horyzont.
       Macieja od dawna, nieprawdaż?  spytała.
       Eee. Nie osobiście. To znaczy tylko jako gatunek, około pół miliona lat, jak sądzę.
      Kosmita wymienił spojrzenia z kolegą.
       Pozwoliliśmy sobie na stworzenie kochanych kwaśnych deszczów, nieprawdaż?  zapytał.  A może pozwoliliśmy sobie także nieco popuścić z kochanymi węglowodorami, co?
       Przepraszam?
       Czy mogę się dowiedzieć, jakie jest albedo waszej planety?  powiedziała ropucha, nadal uporczywie wpatrując się w horyzont, jakby działo się tam coś ciekawego.
       Eee. Nie.
       Cóż, z przykrością muszę zawiadomić, że wasze czapy lodu polarnego są poniżej regulaminowej wielkości dla planet tej kategorii.
       Ojej - rzekł Newton. Zastanawiał się, komu może o tym opowiedzieć i równocześnie zdał sobie sprawę, że nie istnieje absolutnie nikt, kto by mu w coś takiego uwierzył.
      Ropucha przysunęła się bliżej. Zdawała się czymś zmartwiona; o tyle przynajmniej, o ile Newton był w stanie ocenić wyraz twarzy pozaziemskiej rasy, z którą nigdy się jeszcze nie spotkał.
       Tym razem pominiemy to milczeniem? Newton zabelkotał:
       Oooo. Eee. Zajmę się tym... no, to znaczy, kiedy mówię, że ja się zajmę, to myślę, że Antarktyda czy coś takiego należy do wszystkich krajów czy coś takiego, i...
       Rzecz w tym, że polecono nam przekazać wam orędzie.
      O?
       Orędzie brzmi: Przekazujemy wam orędzie wszechświatowego pokoju i kosmicznej harmonii i tym podobnie. Koniec orędzia - rzekła ropucha.
       O - Newton zastanowił się. - O. To bardzo miłe.
       Czy ma pan jakiekolwiek pojęcie, czemu polecono nam przekazać wam to orędzie?  spytała ropucha. Newton ożywił się.
       Cóż, eee, jak przypuszczam - rąbnął - zważywszy, że ludzkość, eee, okiełznując atom i...
       My też nie. - Ropucha wyprostowała się. -Jedno ze zwykłych zjawisk, jak sądzę. Cóż, czas nam w drogę.  Potrząsnęła niezrozumiale głową, zrobiła w tył zwrot i bez słowa poczłapała w kierunku spodka. Newton wytknął głowę przez okno.
       Dziękuję!
      Mniejszy kosmita przeszedł koło samochodu.
       Poziom dwutlenku węgla za duży o pół procenta - zgrzytnął, rzucając znaczące spojrzenie.  Pan wie, że możecie zostać oskarżeni, iż będąc gatunkiem panującym, znajdujecie się pod wpływem popędowego konsumpcjonizmu, prawda?
      Wspólnym wysiłkiem podnieśli trzeciego kosmitę, wywindowali go do góry po rampie i zasunęli drzwi.
      Newton chwilę jeszcze czekał, na wypadek gdyby pokazały się jakieś spektakularne zjawiska świetlne, ale spodek po prostu sobie stał. Wreszcie Newton objechał go poboczem drogi. Gdy spojrzał w lusterko wsteczne, spodka już nie było.
      Musiałem w czymś przesadzić, pomyślał z poczuciem winy. Ale w czym? I nie mogę nawet opowiedzieć o tym Shadwellowi, bo opieprzy mnie jak burą sukę za to, że nie policzyłem, ile mają sutek.
      
      * * *
      
       Tak czy owak  oświadczył Adam  mylicie się zupełnie
      co do wiedźm.
      ONI siedzieli na polnej bramie, przyglądając się, jak pies tarza się w krowich plackach. Widać było, że kundelek jest absolutnie uszczęśliwiony.
       Czytałem o nich  oświadczył nieco głośniej.  Faktycznie one były całkiem od początku w porządku i nie w porządku jest prześladować ich przez brytyjską inkwizycję i takie.
       Moja matka powiedziała, że to były zwyczajnie inteligentne kobiety protestujące jedynym dostępnym im sposobem przeciw dławiącym niesprawiedliwościom zdominowanej przez samców hierarchii społecznej  powiedziała Pepper.
      Matka Pepper wykładała na Politechnice Norton40.
       Tak, ale twoja matka zawsze mówi takie rzeczy - odparł po chwili Adam.
      Pepper uprzejmie skinęła głową.
       I powiedziała także, że w najgorszym razie były one po prostu wolnomyślnymi czcicielkami zasady progeneratywnej. '
       Kto to jest zasada pornogiratywna? - spytał Wensleydale.
       A bo ja wiem? Coś ma wspólnego z maikami, tak myślę  odpowiedziała niejasno Pepper.
       No, a ja uważam, że one czciły diabła - wtrącił się Brian, ale to nie oznaczało automatycznie potępienia. ONI nie mieli żadnych uprzedzeń odnośnie problemu czczenia diabła. ONI nie mieli żadnych uprzedzeń w ogóle. - Tak czy siak, diabeł to już lepiej niż głupie drzewko majowe.
       A tu się mylisz  powiedział Adam.  To nie diabeł. To inny bóg czy coś. Z rogami.
       Diabeł  powtórzył Brian.
       Nie  odparł cierpliwie Adam.  Ludzie ich całkiem pomieszali. On tylko ma rogi podobnie. Nazywa się Pan. Jest na pół kozłem.
       Które pół? - zapytał Wensleydale. Adam zastanowił się.
       Dolne pół  odrzekł po namyśle.  Też coś, że tego nie wiesz. Na bank byłem pewien, że to wiedzą wszyscy.
       Kozły nie mają dolnej połowy  stwierdził Wensleydale. -Mają przednią połowę i tylną połowę, zwyczajnie, jak krowy.
      Znów przyglądali się psu, bębniąc piętami w bramę. Zbyt było gorąco, by myśleć.
      Wreszcie odezwała się Pepper:
      Jeśli on ma nogi kozła, nie powinien mieć rogów. One należą do przedniej połowy.
       Ja go nie wymyślałem, prawda?  zapytał dotknięty Adam.  Tylko wam powiedziałem. To całkiem coś nowego dla mnie, że ja go wymyślałem. Nie ma potrzeby nalatywać na mnie.
       Wszystko jedno  powiedziała Pepper  ten głupi Pan nie może chodzić na skargę, że ludzie myślą, że on jest diabeł. Nie z rogami na głowie. Ludzie obowiązkowo muszą powiedzieć: O, idzie diabeł.
      Pies zaczął rozkopywać norę króliczą.
      Adam, któremu doskwierała jakaś myśl, wziął głęboki oddech.
       Nie musicie być tacy dosłowni we wszystkim - powiedział. -To jest nieszczęście naszych czasów. Przyziemny materializm. To ludzie tacy jak wy chodzą i wycinają puszcze tropikalne, i robią dziury w warstwie ozonowej. Jest wielka dziura w warstwie ozonowej przez przyziemny materializm ludzi jak wy.
       Nic na to nie mogę poradzić - odrzekł automatycznie Brian.  Ciągle płacę za te głupie inspekty z ogórkami.
       Tak jest napisane - kontynuował Adam. - Trzeba milionów akrów puszczy, żeby zrobić jednego hamburgera. A ten cały ozon ucieka, bo... - zawahał się - ludzie trują środowisko.
       I są wieloryby - dodał Wensleydale. - Musimy je ocalić.
      Adam zmieszał się. Jego zdobycz w postaci starych numerów New Aquarian" nie zawierała nic na temat wielorybów. Redaktorzy z góry zakładali, iż wszyscy czytelnicy są za tym, aby ocalić wieloryby, tak samo jak zakładali, że owi czytelnicy oddychają powietrzem i chodzą na dwóch nogach.
       Był taki program na temat ich ocalania  wyjaśnił Wensleydale.
       A co za to dostaniemy?  zapytał Adam. Miał niejasne wyobrażenie, że należy zbierać ocalone wieloryby, aż ma się ich tyle, żeby otrzymać odznakę.
      Wensleydale zamilkł, grzebiąc w pamięci.
       Bo one potrafią śpiewać. I mają wielkie mózgi. I prawie ich już nie ma. I nie musimy ich zabijać, bo i tak jest z nich tylko karma dla zwierząt domowych i takie tam.
      Jeśli są takie mądre - zapytał powoli Brian - to co one robią w morzu?
       Och, czyja wiem - powiedział w zamyśleniu Adam. - Pływają całymi dniami tam i z powrotem, tylko otwierając usta i jedząc takie różne... Wygląda mi to całkiem sprytnie...
      Przerwał im kwik hamulców i bardzo długi chrzęst. Zleźli z bramy i ścieżką pobiegli do skrzyżowania dróg, gdzie leżał na dachu mały samochodzik na końcu długiego śladu poślizgu.
      Trochę dalej na drodze była dziura. Wyglądało to tak, jakby samochód próbował w nią nie wpaść. Gdy do niej zajrzeli, błyskawicznym ruchem skryła się widniejąca w niej główka Azjaty.
      ONI z wysiłkiem otworzyli drzwiczki i wywlekli ze środka nieprzytomnego Newtona. Umysł Adama zapełniły wizje medali za bohaterskie ratowanie ginących. Natomiast umysł Wensleyda-le'a zapełniły praktyczne rozważania na temat udzielania pierwszej pomocy.
       Nie możemy go poruszać  ostrzegł.  Z powodu połamania kości. Musimy kogoś sprowadzić.
      Adam rozejrzał się. Zza drzew przy drodze widać było szczyt dachu. Był do Domek Jaśminowy.
      A w Domku Jaśminowym Anathema Device siedziała przy stole, na którym od godziny leżały rozłożone bandaże, aspiryna i różne artykuły pierwszej pomocy.
      
      * * *
      
      Anathema popatrzyła na zegar. Powinien tu przybyć lada moment, pomyślała.
      A kiedy już przybył, okazał się nie tym, kogo oczekiwała. Ściślej mówiąc, nie tym, co do którego miała nadzieję.
      Miała nadzieję, dość nieśmiałą, że będzie to ktoś wysoki, ciemnowłosy i przystojny.
      Newton był wysoki, ale wyglądał na chudego i chorowitego. A choć włosy miał niewątpliwie ciemne, w żaden sposób nie kojarzyły się z ostatnim krzykiem mody fryzjerskiej; była to po prostu masa cienkich, czarnych kosmyków, wyrastających jeden przy drugim ze szczytu głowy. Nie było w tym winy Newtona; w swych młodych latach chadzał co parę miesięcy do fryzjera na rogu, ściskając fotografię starannie wyrwaną z jakiegoś ilustrowanego czasopisma, a ukazującą kogoś z imponująco modną fryzurą, szczerzącego zęby do kamery i pokazywał ją fryzjerowi, żądając, by nadał mu właśnie taki wygląd, proszę uprzejmie. A fryzjer, który znał swoją robotę, raz rzucał okiem, a następnie strzygł Newtona w najprostszy, uniwersalny sposób: krótko na karku i po bokach. Po roku takich wysiłków Newton pojął, że w oczywisty sposób nie posiada twarzy nadającej się do takich fryzur. Maksimum tego, na co Newton Pul-sifer mógł mieć nadzieję po strzyżeniu, były krótsze włosy.
      To samo dotyczyło garniturów. Jak dotąd nie wynaleziono odzieży, w której wyglądałby na człowieka subtelnego, intelektualistę i która do tego byłaby wygodna. W owe dni nauczył się być zadowolonym ze wszystkiego, co chroniło go od deszczu i jeszcze miało urządzenie pozwalające na noszenie drobnych.
      I nie był przystojny. Nawet wtedy, gdy zdejmował okulary41. Oraz, jak odkryła Anathema, gdy zdjęła mu obuwie, by go położyć na swym łóżku, nosił dziwne skarpetki: jedną niebieską, z dziurą na pięcie, a drugą szarą, z dziurami na palcach.
      Przypuszczam, że oczekuje się po mnie, iż odczuję przypływ ciepłego, czułego, kobiecego czegoś tam, pomyślała. A ja tylko chciałabym, aby je uprał.
      A więc... wysoki, ciemnowłosy, ale nie przystojny. Wzruszyła ramionami. Okay. Z trzech rzeczy dwie, to też nieźle.
      Postać na łóżku zaczęła się ruszać. Anathema zaś, która z natury rzeczy zawsze patrzyła w przyszłość, stłumiła rozczarowanie i powiedziała:
       I jak się teraz czujemy?
      Newton otworzył oczy.
      Leżał w sypialni, która na pewno nie należała do niego. Dowiedział się o tym natychmiast z powodu sufitu. Sufit w jego sypialni ciągle jeszcze posiadał model samolotu zwisający na kawałku nitki. Nigdy nie potrafił się zmusić, by to zdjąć.
      Ten zaś sufit był po prostu z popękanego tynku. Newton nigdy jeszcze nie znalazł się w kobiecej sypialni, ale że jest właśnie w takiej, domyślił się ze zmieszanych lekkich zapachów. Był tam aromat talku i konwalii, i ani śladu czegoś przypominającego zjełczały odór starych podkoszulek, które zapomniały, jak wygląda wnętrze automatycznej pralki.
      Spróbował unieść głowę, jęknął i pozwolił jej opaść na poduszkę. Różową, czego nie mógł nie zauważyć.
       Walnąłeś głową w kierownicę  oświadczył głos, który go przywołał do przytomności. - Ale nic złamanego. Co się stało? Newton ponownie otworzył oczy.
       Wóz w porządku?  zapytał.
       Tak wygląda. W jego wnętrzu jakiś głosik powtarza: Płoszę zapiąć pas.
       Widzicie? - zwrócił się Newton do niewidzialnej publiczności. - Kiedyś wiedzieli, jak się coś takiego buduje. Ten plastikowy lakier prawie nie daje się zarysować. - Zamrugał, spojrzawszy na Anathemę. - Skręciłem, by wyminąć na drodze Tybetańczyka  powiedział. - A przynajmniej myślę, że to zrobiłem. Myślę, że zapewne zwariowałem.
      W jego polu widzenia pojawił się ludzki kształt. Miał ciemne włosy, czerwone wargi, zielone oczy i był niemal na pewno rodzaju żeńskiego. Newton próbował się nie gapić. Kształt oświadczył:
      Jeśli nawet tak jest, nikt tego nie zauważy. - Następnie postać uśmiechnęła się. -Wiesz, nigdy jeszcze nie spotkałam tropiciela wiedźm.
       Eee... - zaczął Newton.
      Podniosła do góry jego otwarty portfel.
       Musiałam zajrzeć do środka - oświadczyła.
      Newton popadł w skrajne zakłopotanie, co nie było u niego niczym niezwykłym. Shadwell wydał mu oficjalne pełnomocnictwo tropiciela wiedźm, które między innymi nakazywało wszystkim kościelnym, sędziom, biskupom i szeryfom zapewnienie mu bezpłatnego przejazdu oraz tyle suchego drewna na podpałkę, ile zażąda. Był to niewiarygodnie imponujący majstersztyk kaligrafii, zapewne bardzo stary. Zupełnie o nim zapomniał.
       Prawdę powiedziawszy, to tylko hobby - powiedział żałośnie.
       W rzeczywistości ja jestem... jestem... - nie chciał się przyznać, że kancelistą od listy płac; nie tutaj, nie teraz i nie takiej dziewczynie
       ...inżynierem informatykiem  skłamał. Chcę być, chcę być, w głębi serca jestem inżynierem informatykiem, to tylko mój mózg mnie zawodzi. - Przepraszam, czy mógłbym się dowiedzieć...
       Anathema Device  powiedziała Anathema. Jestem okultystką, ale prawdę powiedziawszy, to tylko hobby. W rzeczywistości jestem wiedźmą. Dobra robota. - Spóźniłeś się o pół godziny - dodała, wręczając mu niewielki kartonik - więc lepiej to przeczytaj. Zaoszczędzi to mnóstwo czasu.
      
      * * *
      
      Prawdę powiedziawszy, Newton był posiadaczem małego komputera osobistego, i to pomimo młodzieńczych doświadczeń. Prawdę powiedziawszy, posiadał cały ich szereg. Były one biurkowymi odpowiednikami Wasabi. Należały do nich takie, które na przykład taniały o połowę natychmiast potem, jak je kupował. Albo lansowane w akompaniamencie ogłuszającej reklamy i popadające w ciągu roku w całkowite zapomnienie. Albo działające tylko, gdy sieje wkładało do lodówki. Albo, jeśli szczęśliwym trafem należały do zasadniczo dobrych konstrukcji, Newtonowi zawsze dostawały się te nieliczne z wczesnej, pełnej ukrytych wad, wersji systemu operacyjnego. Ale nie ustawał w uporze, ponieważ wierzył.
      Adam również miał mały komputer. Używał go do gier, ale nigdy bardzo długo. Ładował program gry, przyglądał się jej intensywnie przez parę minut, a potem grał do chwili, gdy licznikowi Wielkiej Wygranej zabrakło już zer.
      Kiedy pozostali ONI zdumiewali się tą dziwną umiejętnością, Adam okazywał łagodne zdumienie, że wszyscy nie potrafią grać w taki sposób.
       Wystarczy przecież dowiedzieć się, jak w to się gra, a potem wszystko jest bardzo łatwe - mówił.
      
      * * *
      
      Newton zauważył ze ściśniętym sercem, że większość powierzchni frontowego salonu w Domku Jaśminowym zajmowały gazety. Do ścian poprzyczepiane były wycinki. Fragmenty niektórych z nich były otoczone kółkami narysowanymi czerwonym atramentem. Z niejakim zadowoleniem zauważył wiele z tych, jakie wycinał dla Shadwella.
      Z umeblowania Anathema posiadała bardzo niewiele. Jedynym przedmiotem, który uznała za godny trudu przyniesienia tutaj, był jej zegar, dziedzictwo familijne. Nie był to bynajmniej obudowany zegar szafkowy, lecz zegar ścienny ze swobodnym wahadłem, pod którym E. A. Poe z radością kogoś by przywiązał. Nieustannie przyciągał spojrzenie Newtona.
       Zbudował go mój przodek - powiedziała Anathema, stawiając na stole filiżanki do kawy. - Sir Joshua Device42. Może słyszałeś o nim? To on wynalazł tę małą, kiwającą się rzecz, która pozwoliła tanio budować dokładne zegary. Nazwali ją jego imieniem.
      Joshua? - zapytał ostrożnie Newton.
       Przyrząd.
      Od pół godziny Newton wysłuchiwał rzeczy zupełnie niewiarygodnych i prawie w nie uwierzył, ale przecież wszystko ma swoje granice.
       Przyrząd został nazwany od naprawdę istniejącej osoby?
       O, tak. Piękne, stare nazwisko z Lancashire. Pochodzenia francuskiego. Teraz mi powiesz, że nigdy nie słyszałeś o sir Hum-phreyu Gadżecie...
       O, daj spokój...
       ...który zaprojektował gadżet, pozwalający wypompować wodę z zalanych kopalni. Albo o Piotrze Gizmo43? Albo Cyrusie T. Doodadzie 44, najwybitniejszym amerykańskim czarnoskórym wynalazcy? Thomas Edison oświadczył, że jedyni poza nim samym przedstawiciele nauki stosowanej, jakich podziwia, to Cyrus T. Do-odad i Ella Reader Widget45. Oraz...
      Zauważyła, że Newton zakłopotał się.
       Byli oni tematem mojej dysertacji doktorskiej - w)jaśniła. -Ci właśnie ludzie, którzy powynajdywali rzeczy tak proste i tak uniwersalnie przydatne, że wszyscy pozaporninałi, iż trzeba było je wymyślić. Cukru?
       Eee...
       Zwykle bierzesz dwie kostki  rzekła Anathema słodkim głosem.
      Zagapił się na kartonik, który mu wręczyła.
      Najwyraźniej uważała, że to wszystko wyjaśnia.
      Ale nie wyjaśniało.
       Przez środek kartki biegła nakreślona przy linijce kreska. Po jej lewej stronie wypisano czarnym atramentem coś, co przypominało strofkę wiersza. Z prawej, tym razem atramentem czerwonym, zanotowano komentarze i odnośniki. Całość była następująca:
      Newton odruchowo sięgnął do kieszeni. Nie było w niej jego zapalniczki. Co to znaczy?  spytał ochryple. Czy kiedykolwiek słyszałeś o Agnes Nutter46? - zapytała Ana-thema.
       Nie - odparł Newton w desperackiej próbie obrony sarkazmem. - Powiesz mi, jak przypuszczam, że to ona wynalazła wariatów.
       To takie piękne, stare nazwisko z Lancashire - powiedziała chłodno Anathema. -Jeśli nie wierzysz, poczytaj sobie o procesach czarownic w początkach siedemnastego wieku. Była moim przodkiem po kądzieli. A prawdę powiedziawszy, jeden z twoich przodków spalił ją żywcem. A przynajmniej próbował.
      Pełen przerażenia, zafascynowany Newton wysłuchał opowieści o śmierci Agnes Nutter.
       Nie-Cudzołóż Pulsifer? - zapytał, gdy skończyła.
       Tego rodzaju imiona były całkiem pospolite w tamtych czasach - rzekła Anathema. - Najwidoczniej było tam dziesięcioro dzieci, a rodzina była bardzo religijna. Stąd Pożądliwość Pulsifer, Fałszywe-Świadectwo Pulsifer...
       Zdaje się, że zrozumiałem - oświadczył Newton. - Coś takiego. Shadwell powiedział, że słyszał już to nazwisko. A ono musi być w dokumentach archiwum Armii. Przypuszczam, że gdybym musiał chodzić po świecie, nazywając się Cudzołóstwo Pulsifer, to chciałbym szkodzić ludziom, ile tylko się da.
      Ja myślę, że po prostu on nie bardzo lubił kobiety.
       Dziękuję, że tak to spokojnie przyjmujesz - odrzekł Newton. - Bo on musiał być moim przodkiem. Nie ma aż tak wielu Pulsiferów. Być może... właśnie z tego powodu jakoś tam natknąłem się na Armię Tropicieli Wiedźm? Może to było przeznaczenie - zakończył z nadzieją w głosie.
      Potrząsnęła głową.
       Nie - powiedziała. - Coś takiego nie istnieje.
       Wszystko jedno, i tak tropienie wiedźm to już nie to co kiedyś. Nie sądzę nawet, by stary Shadwell kiedykolwiek posunął się do czegoś więcej niż kopniaki wymierzane pojemnikowi na śmiecie Doris Stokes.
       Mówiąc między nami, Agnes miała dość trudny charakter -powiedziała wymijająco Anathema. -Jak samochód, któremu brak środkowych biegów.
      Newton pomachał kartonikiem.
       Ale co to ma z tym wspólnego?  spytał.
       Ona to napisała. To znaczy oryginał. Jest to numer 3819 z Przistoynych i akuratnych profecyi Agnes Nutter", po raz pierwszy wydanych w roku tysiąc sześćset pięćdziesiątym piątym.
      Newton znowu popatrzył z uwagą na proroctwo. Otworzył i zamknął usta.
       Ona wiedziała, że będę miał kraksę samochodową?  zapytał.
       Tak. Nie. Zapewne nie. Trudno powiedzieć. Widzisz, Agnes była najgorszą prorokinią, jaka kiedykolwiek istniała. Bo zawsze miała rację. Dlatego nikt nie kupował jej książki.
      
      * * *
      
      Większość zdolności nadzmysłowych spowodowana jest zwykłą niezdolnością do stabilizacji temporalnej, a umysł Agnes Nutter do tego stopnia zdany był na łaskę czasu, że uważano ją za całkiem zwariowaną, nawet biorąc pod uwagę standardy siedemnastowiecznego Lancashire, gdzie zwariowane prorokinie świetnie prosperowały.
      Ale wszyscy się zgadzali, że słuchanie jej było istną rozkoszą. Obstawała przy leczeniu chorób za pomocą pewnego rodzaju pleśni oraz doniosłości mycia rąk, aby zmyć z nich maluteńkie zwierzątka powodujące choroby, chociaż każdy rozsądny człowiek wiedział, że porządny smród jest jedynym środkiem obrony przeciw przynoszącym choroby demonom. Orędowała za bieganiem osobliwie łagodnym, podskakującym truchtem jako pomocnym przy przedłużaniu życia, co było w najwyższym stopniu podejrzane, a przede wszystkim ściągnęło na nią uwagę tropicieli wiedźm; a także podkreślała, jak ważne jest, by pożywienie zawierało pewną ilość błonnika  choć pod tym względem wyraźnie wyprzedzała swoją epokę, jako że podówczas większość ludzi mniej obchodziła zawartość błonnika w pożywieniu niż zawartość żwiru. I nie chciała leczyć kurzajek.
       Wszystko to iest ino w waszych głowach - mawiała. - Zabądź-cie o onych, a odeydą.
      Było oczywiste, że Agnes ma jakiś kanał do przyszłości, ale był to kanał niezwykle wąski i dokładny. Innymi słowy niemal całkowicie bezużyteczny.
      
      * * *
      
       Co chcesz przez to powiedzieć? - zapytał Newton.
       Umiała formułować tylko takie proroctwa, które stawały się zrozumiałe dopiero, gdy wydarzenie już nastąpiło -
      wyjaśniła Anathema. Jak na przykład Nie kupuycie Betamaxów". To była przepowiednia na rok tysiąc dziewięćset siedemdziesiąty drugi.
       Chcesz powiedzieć, że ona przepowiedziała kamery wideo?
       Nie! Dotarł do niej tylko maleńki fragment informacji - odparła Anathema. - O to właśnie idzie. W większości wypadków jej przepowiednie to tak niejasne aluzje, że nie sposób ich zrozumieć przed wydarzeniem, dopiero po nim kawałki łamigłówki zaczynają do siebie pasować. Poza tym nie wiedziała, co okaże się ważne, a co nie, więc notowała na chybił trafił. Jej przepowiednia na dwudziestego drugiego listopada tysiąc dziewięćset sześćdziesiątego trzeciego roku dotyczyła zawalenia się domu w Kings Lynn.
       O? - zdziwił się uprzejmie Newton.
       Zamordowano prezydenta Kennedy'ego - podpowiedziała mu Anathema. - Ale, uważasz, Dallas wtedy jeszcze nie istniało. Natomiast Kings Lynn było bardzo ważną miejscowością.
      O.
       Jeśli sprawa dotyczyła jej potomków, Agnes prorokowała w większości wypadków bardzo trafnie.
      O?
       I oczywiście nie miała pojęcia o silnikach spalinowych. Dla niej były to po prostu śmieszne rydwany. Nawet moja matka sądziła, że wszystko odnosi się do wypadku z pojazdem cesarza. Widzisz, nie wystarczy wiedzieć, jaka jest przyszłość. Trzeba jeszcze wiedzieć, co ona znaczy. Agnes była podobna do kogoś oglądającego ogromny obraz przez malutką rurkę. Zapisywała to, co wydało jej się dobrą radą, zgodnie z tym, co udawało jej się zrozumieć z migających przed oczami obrazów. Czasami można było, przypadkiem, dobrze odgadnąć - kontynuowała Anathema. - Mojemu pradziadowi udało się na przykład rozwiązać jedną przepowiednię jako zapowiadającą wielki krach giełdowy z tysiąc dziewięćset dwudziestego dziewiątego roku o dwa dni wcześniej. Zrobił na tym majątek. Można
      by powiedzieć, że jesteśmy zawodowymi potomkami.  Spojrzała na Newtona ostrym wzrokiem.  Widzisz, dopiero dwieście lat temu zrozumiano, że Przistoyne i akuratne profecye" zostały przez Agnes spisane jako scheda rodzinna. Wiele przepowiedni odnosi się do jej potomków i ich pomyślności. W pewien sposób próbowała się nami opiekować po swym odejściu. Uważamy, że to właśnie było przyczyną proroctwa co do Kings Lynn. Mój ojciec pojechał tam w owym okresie, więc z punktu widzenia Agnes, choć nieprawdopodobne było, aby trafił go jakiś zabłąkany pocisk w Dallas, istniały poważne szansę, że trafi go spadająca cegła.
      Jakaż sympatyczna osoba - zauważył Newton. - Prawie można by przymknąć oczy na to, że wysadziła w powietrze całą wieś. Anathema zignorowała jego uwagę.
       W każdym razie taki był sens tego wszystkiego  powiedziała. - Od samego początku uznaliśmy, że interpretowanie jej przepowiedni jest naszym obowiązkiem. Ostatecznie wypada średnio jedno proroctwo na miesiąc; obecnie jednak, gdy zbliżamy się do końca świata, jest ich więcej.
       A kiedy on ma nastąpić? - zainteresował się Newton.
      Anathema znacząco spojrzała na zegar.
      Newtonowi wydarł się z gardła okropny chichot, choć miał nadzieję, że zabrzmi on subtelnie i światowo. Po wszystkich wydarzeniach dnia dzisiejszego nie czuł się całkowicie przy zdrowych zmysłach. A poza tym czuł perfumy Anathemy, co go krępowało.
       Masz szczęście, że nie potrzebuję stopera - odparła Anathema. - Mamy jeszcze, och, jakieś pięć do sześciu godzin.
      Newton zastanowił się, co dalej. Dotychczas nigdy w życiu nie odczuł potrzeby napicia się alkoholu, ale coś mu podpowiedziało, że właśnie teraz powinno to nastąpić po raz pierwszy.
       Czy wiedźmy miewają w domu jakieś drinki? - zaryzykował.
       Ależ tak. - Na jej ustach pojawił się uśmiech prawdopodobnie taki sam jak na ustach Agnes Nutter, gdy wypakowywała zawar-
      tość swej bieliźniarki. - Zielony, musujący płyn, a na jego krzepnącej powierzchni wije się coś niesamowitego. To przynajmniej powinieneś wiedzieć.
       Świetnie. Masz lód?
      Płyn okazał się ginem. Lód był. Anathema, która czarnoksię-stwem zajęła się bez większych oporów, potępiała napoje alkoholowe, w tym indywidualnym jednak wypadku je zaaprobowała.
       Czy mówiłem ci już o Tybetańczyku, który wyszedł z dziury w jezdni? - spytał Newton, odprężywszy się nieco.
       Ach, oczywiście wiem o nich - odparła, przekładając papiery na stole. - Dwóch wczoraj wyszło przez trawnik przed domem. Biedacy byli zupełnie zdezorientowani, więc poczęstowałam ich herbatą, a oni pożyczyli szpadel i znów zeszli pod ziemię. Nie sądzę, by w pełni orientowali się, czego się po nich oczekuje.
      Newton westchnął, z lekka zasmucony.
       Skąd wiedziałaś, że to byli Tybetańczycy? - zapytał.
      Jeśli już tak stawiasz sprawę, to skąd ty wiedziałeś? Czy w chwili, gdy na niego wpadłeś, powiedział: Ommm?
       Nooo, on... on wyglądał na Tybetańczyka - rzekł Newton. -Szafranowa szata, ogolona głowa... no, wiesz... jak Tybetańczyk.
      Jeden z moich mówił całkiem dobrze po angielsku. Zdaje się, że w jednej chwili naprawiał radia w Lhassie, a w następnej znalazł się w tunelu. Nie wiedział, w jaki sposób może wrócić do domu.
       Gdybyś go posłała na drogę, chyba mógłby go podrzucić na miejsce latający spodek - rzekł posępnie Newton.
       Trzech kosmitów? Jeden z nich mały, blaszany robot?
       Oni też wylądowali na twoim trawniku, tak?
       Według tego, co powiedziano w radiu, jest to chyba jedyne miejsce, w którym nie wylądowali. Przysiadają na ziemi po całym świecie, przekazując krótkie, banalne orędzie na temat kosmicznego pokoju, a kiedy ludzie mówią: Tak, i co dalej? spoglądają na
      nich obojętnie i odlatują. Znaki i zapowiedzi, dokładnie jak powiedziała Agnes.
       Przypuszczam, że masz zamiar mi powiedzieć, iż ona przepowiedziała także i to?
      Anathema przerzuciła stojącą przed nią podniszczoną kartotekę.
       Zawsze miałam zamiar wprowadzić to wszystko do komputera - oświadczyła. - Poszukiwanie poszczególnych słów i tak dalej. Wiesz? To by znacznie uprościło sprawę. Proroctwa następują po sobie byle jak, ale istnieją wskazówki, odręczne notatki, karteluszki...
       Ona to napisała w postaci kartoteki?
       Nie. Książki. Ale ona, eee, gdzieś się zapodziała. Oczywiście zawsze mieliśmy kopie.
       Zgubiłaś ją, co? - powiedział Newton, próbując wprowadzić nieco humoru do ich rozmowy. - Założę się, że tego nie przewidziała!
      Anathema rzuciła mu groźne spojrzenie. Gdyby wzrok mógł zabijać, Newton byłby już zimnym trupem. A potem kontynuowała:
       Przez te lata stworzyliśmy jednak całkiem pokaźną konkor-dancję, a mój dziadek obmyślił bardzo pożyteczny system wzajemnych odsyłaczy... ach. Jest.
      Podsunęła Newtonowi arkusz papieru.
       
       Tego wszystkiego poprzednio nie miałam - przyznała się Anathema. - Wpisałam, wysłuchawszy dziennika radiowego.
       W waszej rodzinie musieliście być niewiarygodnie uzdolnieni do rozwiązywania krzyżówek  zauważył Newton.
       Swoją drogą myślę, że Agnes niezupełnie zorientowała się tutaj, o co chodzi. Te zwroty o lewiatanie, Ameryce Południowej oraz trzech i czterech mogą znaczyć, co się chce.  Westchnęła.  Największy problem, to te gazety. Nigdy nie wiadomo, czy Agnes nie wspomina przypadkiem o tak maleńkim wydarzeniu, że można je przeoczyć. Czy wiesz, ile czasu zajmuje dokładne przejrzenie wszystkich pism codziennych każdego ranka?
       Trzy godziny i dziesięć minut - odpowiedział bez namysłu Newton.
      
      * * *
      
       Myślę, że dostaniemy medal albo co - powiedział optymistycznie Adam.  Za ocalenie człowieka z płonącego wraka.
       On nie płonął - zauważyła Pepper. - I nie był bardzo zniszczony, gdyśmy go odwrócili górą do góry.
       Ale mógł być - zwrócił uwagę Adam. - Nie wiem, czemu nie mielibyśmy dostać medalu tylko dlatego, że jakiś stary wóz nie wiedział, kiedy się zapalić.
      Stali, zaglądając do dziury. Anathema wezwała policję, która spowodowała tylko osunięcie jej brzegów i otoczyła gumowymi stożkami; dziura była ciemna i bardzo głęboka.
       Mogłaby być niezła heca, gdyby tak pójść do Tybetu - powiedział Brian.  Moglibyśmy się nauczyć sztuk walki ł takich tam. Widziałem ten fajny film, gdzie jest ta dolina w Tybecie i każdy tam żyje setki lat. Nazywa się Shangri-La.
       Bungalow mojej ciotki nazywa się Shangri-La - zauważył Wensleydale.
      Adam prychnął pogardliwie.
       Nie bardzo mądre nazwać dolinę według jakiegoś starego
      bungalowu. Można by tak samo dobrze nazwać ją Dunroaming albo ;1 Wawrzyny.
       Ale to o wiele lepiej niż Szambo, jakby na to nie patrzeć  od-.',-?jl rzeki oględnie Wensleydale.
       Shambala - poprawił Adam.
       Spodziewam się, że to jest to samo miejsce. Pewnie ma obie J nazwy - odezwała się Pepper z niezwykłą jak na siebie dyplomacją.  1| Jak nasz dom. Zmieniliśmy nazwę z Domek Myśliwski" na Norton View", kiedyśmy się wprowadzili, ale ciągle dostajemy listy adresowane: Theo C. Cupier, Domek Myśliwski. Może to nazwali Shambala teraz, a ludzie ciągle mówią Wawrzyny.
      Adam wrzucił kamyk do dziury. Tybetańczycy zaczęli go nudzić.
       To co teraz robimy? - spytała Pepper. - Na fermie Norton Bottom kąpią owce. Moglibyśmy pójść pomóc.
      Adam wrzucił do dziury większy kamień i czekał, aż usłyszy stuk. Nie usłyszał.
       Bo ja wiem - odrzekł z rezerwą.  Uważam, że powinniśmy coś zrobić dla wielorybów, puszczy i takich tam.
      Jakich? - spytał Brian, który lubił rozrywki dostępne z okazji dużej kąpieli owiec. Zaczął opróżniać kieszenie z opakowań po frytkach i wrzucać je kolejno do dziury.
       Moglibyśmy pójść do Tadfield dziś po południu i nie brać hamburgerów  rzekła Pepper. - Jeśli wszyscy czworo nie weźmiemy ani jednego, to nie będą musieli wycinać milionów akrów puszczy tropikalnej.
       Tak czy inaczej będą ją wycinać  powiedział Wensleydale.
       I znowu przyziemny materializm - orzekł Adam.  Zupełnie jak z wielorybami. To zadziwiające, jakie rzeczy się dzieją. - Popatrzył groźnie na Psa.
      Czuł się bardzo dziwnie.
      Kundelek, zauważywszy, że zwrócono na niego uwagę, zaczął służyć.
       To tacy jak ty zjadają wszystkie wieloryby  rzekł surowym tonem Adam.  Założę się, że zużyłeś już prawie całego wieloryba  oskarżył.
      Pies, nienawidząc się za to ostatnią szatańską iskierką swej duszy, przekrzywił głowę na bok i zaskomlał.
       Piękny będzie ten świat, by w nim dorosnąć  rzeki Adam.  Żadnych wielorybów, żadnego powietrza i wszyscy w kółko wiosłujący z powodu, że morze się podniesie.
       Tylko Atlantom będzie się dobrze powodzić  zauważyła wesoło Pepper.
       Ha - odrzekł Adam, wcale nie słuchając.
      Coś się działo w jego głowie. Bolała go. Pojawiały się tam myśli, których wcale nie myślał. Coś mówiło: Adamie Young, możesz coś zrobić. Możesz to wszystko zrobić lepiej. Możesz zrobić wszystko, co zechcesz. A to, co do niego w ten sposób przemawiało, to był... on sam. Jego część, głęboko ukryta. Część, która przez te wszystkie lata była z nim związana, ale prawie nie zauważana, jak własny cień. Mówiła: Tak, to parszywy świat. Mógł być wspaniały. Ale teraz jest parszywy li czas coś z tym zrobić. Po to właśnie tu jesteś. Aby wszystko ulepszyć. i  Bo oni będą mogli iść wszędzie  mówiła dalej Pepper, rzucając na Adama zaniepokojone spojrzenie. - To znaczy Atlanci. Ponieważ...
       Mam wyżej uszu starych Aliantów i Tybetańczyków - warknął Adam.
      ONI na niego spojrzeli. Nigdy go takim nie widzieli.
       Im to jest dobrze  powiedział Adam.  Wszyscy sobie chodzą, zużywając wszystkie wieloryby i węgiel, i ropę, i ozon, i puszcze tropikalne, i te, i dla nas nic już nie zostanie. Powinniśmy pojechać na Marsa albo gdzieś, zamiast wysiadywać w ciemności i wilgoci z uciekającym powietrzem.
      To nie był Adam, którego ONI od dawna znali. ONI unikali własnych spojrzeń. Gdy Adam był w takim nastroju, świat wydał się deprymujący.
       Mnie się wydaje - oświadczył pragmatycznie Brian - mnie się wydaje, że najlepsze, co z tym można zrobić, to przestać o tym
      czytać.
       To tak, jak to kiedyś powiedziałeś  rzekł Adam.  Rośnie się, czytając o piratach i kowbojach, i kosmonautach, i takich, i właśnie gdy jesteś przekonany, że świat pełen jest zdumiewających rzeczy, to ci mówią, że tak naprawdę, to on jest cały z martwych wielorybów i zrąbanych lasów, i nuklearnych odpadów, co będą krążyć przez miliony lat. Do tego nie warto wyrastać, jeśli chcecie wiedzieć, co o tym myślę.
      ONI wymienili spojrzenia.
      Naprawdę cień ogarnął cały świat. Na północy narastały chmury burzowe, a promienie słońca świeciły zza nich żółto, jak gdyby niebo namalował pełen entuzjazmu amator.
       Mnie się wydaje, że powinien zostać zwinięty i zaczęty znów od początku - powiedział Adam.
      Głos brzmiał, jakby nie należał do Adama.
      Przez letnie lasy zadął przejmujący wiatr.
      Adam spojrzał na Psa, próbującego stanąć na głowie. Z oddali zamruczał grzmot. Adam pochylił się i z roztargnieniem poklepał zwierzę.
       A dobrze im wszystkim tak będzie, jeśli wszystkie nuklearne bomby wybuchną naraz i wszystko zacznie się od początku, tylko właściwie zorganizowane - rzekł Adam.  Czasem myślę, że chciałbym, aby tak było. Bo wtedy moglibyśmy wszystko uporządkować.
      Grzmot zawarczał ponownie. Pepper zadrżała. To nie była zwykła sprzeczka, pozwalająca wypełnić wiele pustych godzin. W spojrzeniu Adama było coś, czego przyjaciele nie potrafili w pełni zgłębić - nie łobuzerstwo, bo to było mniej więcej stale w nim obecne, ale coś o wiele gorszego: obojętna szarość.
       No, nie wiem - próbowała podjąć dyskusję Pepper. - Nie wiem, ponieważ jeżeli tak te wszystkie bomby wybuchną, to wszystl
      kich nas wysadzą. Zabierając głos jako matka nie narodzonych pokoleń, jestem temu przeciwna.
      Popatrzyli na nią z zaciekawieniem. Wzruszyła ramionami.
       A wtedy świat przejmą gigantyczne mrówki  powiedział zdenerwowany Wensleydale.  Widziałem ten film. Albo trzeba chodzić ze spiłowanymi dubeltówkami i każdy ma te samochody, wiecie, z nasadzonymi nożami i armatami...
       Nie pozwolę na żadne gigantyczne mrówki ani nic podobnego - powiedział Adam ze straszliwym uśmiechem. - A z wami będzie wszystko dobrze. Ja się tym zajmę. To byłoby niegodziwie mieć cały świat tylko dla nas. Prawda? Możemy się nim podzielić. Możemy mieć zdumiewające zabawy. Możemy mieć wojny z prawdziwym wojskiem.
       Ale przecież nie będzie żadnych ludzi  sprzeciwiła się Pepper.
       Och, mogę nam zrobić trochę ludzi  oświadczył beztrosko Adam. - W każdym razie wystarczająco dobrych do wojska. Każde z nas może mieć ćwiartkę Ziemi. Na przykład ty  pokazał palcem Pepper, która odskoczyła, jakby palec Adama był rozpalonym do białości pogrzebaczem - możesz mieć Rosję, bo ona jest czerwona, a ty masz czerwone włosy, zgadza się? A Wensley może mieć Amerykę, a Brian może mieć Afrykę i Europę, i... i...
      Nawet w nastroju narastającej grozy ONI poświęcili temu tyle namysłu, na ile sprawa zasługiwała.
       H...hę - zająknęła się Pepper, a coraz silniejszy wiatr szarpał jej koszulkę. - Nie r...rozumiem, czemu Wensley dostał Amerykę i wszystko, a ja m...mam tylko Rosję. Rosja jest nudna.
       Możesz mieć Chiny i Japonię, i Indie - zgodził się Adam.
       To znaczy, że ja mam tylko Afrykę i tylko masę strasznie nudnych krajów  powiedział Brian, targując się nawet w chwili, gdy rotacja wektora katastrofy była bliska szczytu. - Nie obraziłbym się za Australię - dodał.
      Pepper szturchnęła go i z naciskiem pokręciła głową.
       Pies dostanie Australię - oświadczył Adam ze wzrokiem płonącym ogniem tworzenia - bo potrzebuje masę miejsca do biegania. I tam ma do polowania te wszystkie króliki i kangury, i...
      Chmury kłębiły się jak atrament wlany do miski czystej wody, sunąc po niebie prędzej od wiatru.
       Ale przecież nie będzie żadnych król... - wrzasnął Wensley-dale.
      Adam nie słuchał, przynajmniej nie słyszał żadnego z głosów dolatujących z zewnątrz jego głowy.
       To wszystko, to już zbyt wielki bałagan - powiedział. - Musimy znów zacząć od początku. Po prostu ocalić tych, których ocalić chcemy i zacząć od nowa. To najlepszy sposób. To będzie dla Ziemi przysługa, jeśli się o tym dobrze pomyśli. Gniewa mnie, gdy widzę, w jaki sposób ci starzy wariaci partolą to wszystko...
      
      * * *
      
       To, rozumiesz, jest pamięć - powiedziała Anathema. -Działa do tyłu oraz do przodu. Mam na myśli pamięć gatunkową. Newton spojrzał na nią uprzejmie, lecz bez cienia zrozumienia.
       Próbuję ci wyjaśnić - kontynuowała cierpliwie - że Agnes nie widziała przyszłości. To tylko metafora. Ona ją pamiętała. Oczywiście niezbyt dobrze, a gdy taki obraz został przefiltrowany przez jej własne możliwości pojmowania, często stawał się nieco pogmatwany. Uważamy, że najlepiej zapamiętywała to, co miało się przydarzyć jej potomkom.
       Ale jeśli udajesz się gdzieś i robisz coś, ponieważ ona tak napisała, a ona tak napisała, ponieważ pamiętała, gdzie się udasz i co będziesz robić - sprzeciwił się Newton - to...
       Wiem. Ale istnieją, eee, pewne dowody, że to właśnie działa w ten sposób  odparła Anathema.
      Popatrzyli na rozłożoną mapę. Obok nich mamrotało radio. Newton miał dojmującą świadomość, że tuż przy nim siedzi kobieta.
      Zachowuj się jak zawodowiec - powiedział sobie. Jesteś żołnierzem, nieprawdaż? No, praktycznie tak. Więc zachowuj się jak żołnierz. Na ułamek sekundy głęboko się zamyślił. W takim razie zachowuj się jak doskonale wychowany, godzien szacunku żołnierz. Zmusił się do ponownego skupienia uwagi na aktualnych problemach.
       Dlaczego Lower Tadfield? - zapytał. -Ja się nim zainteresowałem z powodu pogody. To się nazywa optymalnym mikroklimatem. Co oznacza, że jest to mała miejscowość z własną, osobistą, piękną pogodą.
      Popatrzył na jej notatniki. Z miejscowością wiązało się coś zdecydowanie dziwnego, nawet jeśli nie brać pod uwagę Tybetańczyków i UFO, które w tym momencie jak się okazuje, roiły się na całej Ziemi. Ale obszar Tadfield miał nie tylko pogodę, według której można by regulować kalendarz pór roku; był również uderzająco odporny na zmiany. Wyglądało, że nikt tu nie buduje nowych domów. Ludność nie była wcale ruchliwa. Zdawało się, że jest tutaj więcej lasów i żywopłotów, niż można się zwykle spodziewać w dzisiejszych czasach. Jedyna zautomatyzowana farma hodowlana, otwarta na tym terenie, zbankrutowała po roku czy dwóch i zastąpił ją staromodny hodowca świń, który pozwalał im biegać swobodnie w sadzie jabłoniowym i sprzedawał wieprzowinę po wysokich cenach. Dwie miejscowe szkoły uporczywie trzymały się starych zasad, pogrążone w błogiej niewrażliwości na zmieniające się mody systemu edukacyjnego. Autostrada, która powinna była zmienić większą część Lower Tadfield w zaledwie węzeł drogowy numer osiemnaście, parking przydrożny Pod Wesołym Tucznikiem" - o pięć mil stamtąd zmieniła kierunek, zatoczyła wielkie półkole i pobiegła dalej, nieświadoma wysepki wiejskiej niezmienności, którą ominęła. Nikt właściwie nie wiedział, czemu tak się stało; jeden z mierniczych tamtego odcinka rozchorował się nerwowo, drugi wstąpił do klasztoru, a trzeci wyjechał na Bali malować nagie kobiety.
      Wyglądało to tak, jakby znaczna część dwudziestego wieku oznaczyła parę mil kwadratowych napisem: Wstęp Wzbroniony.
       Anathema wyciągnęła kolejną kartę z kartoteki i cisnęła ją na stół.
       Musiałam wędrować i przeglądać całą masę archiwów powiatowych - powiedziała Anathema.
       Czemu ono ma numer 2315? Jest wcześniejsze od innych.
       Agnes była trochę na bakier z chronologią. Nie sądzę, żeby zawsze wiedziała, co do czego się odnosi. Mówiłam ci już, że wieki spędziliśmy na tworzeniu pewnego rodzaju systemu, by je między sobą powiązać.
       Newton obejrzał niektóre karty. Na przykład:
        Nawet jak na Agnes, jest to niezwykle niejasne - powiedziała Anathema.
       Czemu przystojne i akuratne? - zapytał Newton.
       Przystojne w znaczeniu należyte, takie, jak trzeba - odparła Anathema znużonym tonem kogoś, kto to już wyjaśniał niezliczoną ilość razy.  To słowo miało wówczas takie znaczenie.
       Ale posłuchaj - rzekł Newton.
      ...już prawie sam siebie przekonał, że UFO nie istnieją, że w oczywisty sposób był to wytwór jego imaginacji, a Tybetańczyk mógł być, nooo, jeszcze nad tym przemyśliwał, ale cokolwiek to było, nie był to Tybetańczyk, natomiast to, o czym był coraz bardziej przekonany, to fakt, że znajdował się w pokoju z bardzo pociągającą kobietą, która zdawała się w nim gustować, a przynajmniej nie czuła do niego niechęci, co Newtona spotkało zdecydowanie po raz pierwszy w życiu. Oczywiście działo się przy tym mnóstwo dziwnych rzeczy, ale gdyby naprawdę się postarał, popychając drągiem łódź zdrowego rozsądku przeciw rwącemu prądowi dowodów, mógł udawać, że to wszystko, to były, nooo, balony meteorologiczne albo Wenus, albo masowa halucynacja.
      Krótko mówiąc, czymkolwiek Newton w tej chwili myślał, nie używał do tego celu swego mózgu.
       Ale posłuchaj - powiedział - przecież tak naprawdę ten świat teraz się nie skończy, prawda? Przecież nie ma żadnych napięć międzynarodowych... no, w każdym razie nie więcej, niż zwykle. Czemu nie damy spokoju tym wszystkim nonsensom i po prostu sobie nie pójdziemy, och, nie wiem, może zwyczajnie na spacer czy coś w tym rodzaju, to znaczy...
       Czy ty nie rozumiesz? Przecież tutaj coś jest! Coś, co wpływa na ten obszar!  zawołała. - Skrzywiło wszystkie ley-linie47. Chroni ten obszar przed wszystkim, co mogłoby go zmienić. Jest to... jest to... - Znów się pojawiła owa myśl w jej pamięci, której nie potrafiła, której nie było jej dozwolone uchwycić, jak sen niknący w chwili przebudzenia.
      Okna zabrzęczały. Za nimi gałąź jaśminu targana wiatrem zaczęła zawzięcie bić w szybę.
       Ale nie potrafię tego oznaczyć w terenie  powiedziała Anathema, wykręcając sobie palce. Wszystkiegojuż próbowałam.
       Oznaczyć? - powtórzył Newton.
       Próbowałam wahadełkiem. Próbowałam teodolitem. Mam zdolności parapsychiczne, rozumiesz? Ale ono zdaje się bez przerwy być w ruchu.
      Newton jeszcze na tyle władał swym umysłem, by dokonać trafnego tłumaczenia. Jeśli ludzie mówią: Mam zdolności parapsychiczne, rozumiesz? oznacza to: Mam przerost całkiem banalnej wyobraźni, używam czarnego lakieru do paznokci, rozmawiam z moją papużką; natomiast gdy powiedziała to Anathema, zabrzmiało, jakby przyznawała się do dziedzicznej choroby, której szczerze wolałaby nie mieć.
       Armageddon się zbliża?  zapytał Newton.
       Różne proroctwa mówią, że najpierw powstać musi Antychryst - odparła Anathema. - Agnes tak.mówi. Nie mogę go rozpoznać.
       Albo jej - dorzucił Newton.
      Co?
       To może być ona - powiedział Newton. - Bądź co bądź mamy dwudziesty wiek. Równe szansę.
       Nie sądzę, abyś brał to wszystko poważnie - odrzekła surowym tonem. - Zresztą nie ma tu nic złego. I tego właśnie nie potrafię zrozumieć. Jest tylko miłość.
       Przepraszam? - rzekł Newton. Spojrzała na niego bezradnie.
       Trudno to opisać - odparła. - Ktoś czy coś kocha to miejsce. Kocha każdy jego cal tak mocno, że je osłania i chroni. Głęboką, ogromną, płomienną miłością. Jakżeby mogło tu wziąć początek coś złego? Jak koniec świata mógłby się zacząć w takim miejscu, jak to? To taka miejscowość, jakiej pragnęłoby się dla własnych dzieci. To raj dziecięcy.  Uśmiechnęła się słabo.  Powinieneś ujrzeć tutejsze dzieci. Są wręcz nierzeczywiste! Prosto z czasopisma dla młodych chłopców! Całe w strupach na kolanach, ciągle wykrzykujące wspaniale!", i te miętowe lizaki...
      Prawie już to miała. Czuła kształtującą się myśl, zbliżała się do niej.
       Co to za miejsce?  spytał Newton.
       Co?! - wrzasnęła Anathema, wytrącona z toku myśli. Newton postukał palcem w mapę.
       Napisane, że nieczynne lotnisko". Właśnie tutaj, popatrz, wprost na zachód od Tadfield... Anathema parsknęła.
       Nieczynne? Nie wierz w to. Podczas wojny była tu baza myśliwców. Przez jakieś dziesięć lat nazywała się Bazą Lotniczą Górne Tadfield. A zanim spytasz, odpowiedź brzmi: nie. Nienawidzę tego cholernego miejsca, ale pułkownik jest przy zdrowszych zmysłach niż ty, znacznie bardziej. Jego żona, niech jej Bóg przebaczy, uprawia jogę.
      A więc. O czym to ona przedtem mówiła? Tutejsze dzieci...
      Czuła, że usuwają się spod niej jej psychiczne nogi i zwaliła się w nurt bardziej osobistych myśli, tylko czekających, by je pochwycić. Newton był okay, naprawdę. A co do spędzenia z nim reszty życia, to nie będzie na tyle długo, by jej zaczął działać na nerwy.
      W radiu mówiono o puszczach tropikalnych Południowej Ameryki.
      I innych.
      Zaczął padać grad.
      
      * * *
      
      Gdy Adam prowadził ich na dół, do odkrywki, zaczęły się sypać kulki gradowe. Pies wlókł się koło nich skulony, z podwiniętym ogonem, skowycząc.
      To nie było w porządku, myślał. Właśnie gdy zacząłem tropić szczury. Właśnie gdy miałem temu przeklętemu owczarkowi niemieckiemu zza drogi pokazać, gdzie jego miejsce. Teraz On z tym wszystkim skończy, a ja znów będę miał moje stare, płonące oczy i będę polował na dusze potępione. Jaki w tym sens? One nie próbują nawet walczyć, żadnego w nich smaku...
      Wensleydale, Brian i Pepper nie myśleli aż tak logicznie. Byli jedynie świadomi, że tak samo nie potrafią nie podążać za Adamem, jak latać w powietrzu; gdyby próbowali opierać się sile pchającej ich do przodu, jedynym rezultatem byłyby wielokrotne złamania nóg, a przecież nadal musieli iść.
      Adam zaś nie myślał w ogóle. Coś się otworzyło w jego umyśle i płonęło.
      Kazał wszystkim usiąść na skrzyni.
       Tu na dole będzie nam bardzo dobrze - oświadczył.
       Ehem  rzekł Wensleydale  czy nie uważasz, że nasze matki i ojcowie...
       Nimi się nie przejmuj - odparł wyniośle Adam. - Mogę zrobić trochę nowych. Nie będą należeć do tych, co to każą być w łóż-
      ku o wpół do dziesiątej, na pewno nie. W ogóle nie będziecie musieli chodzić do łóżka, jeśli nie zechcecie. Ani robić porządków w swym pokoju, ani nic podobnego. Mnie to wszystko zostawcie, a będzie wspaniale.  Poczęstował ich uśmiechem obłąkańca.  Zaraz tu przyjdą moi nowi przyjaciele - zwierzył się. - Polubicie ich.
       Ale...  zaczął Wensleydale.
       Tylko pomyśl o tych wszystkich zdumiewających rzeczach, które staną się po tym  powiedział Adam entuzjastycznie.  Możesz zapełnić Amerykę całkiem nowymi kowbojami i Indianami, i policjantami, i gangsterami, i komiksami, i kosmonautami, i takimi. Czy nie będzie fantastycznie?
      Wensleydale popatrzył na tamtych dwoje z nieszczęśliwą miną. Wszyscy myśleli to samo, choć żadne z nich nie umiałoby sformułować owej myśli całkiem zadowalająco, nawet w zwykłych czasach. Ogólnie szło o to, że kiedyś byli prawdziwi kowboje i gangsterzy, i to było wspaniałe. I zawsze będą udawani kowboje i gangsterzy, i to też jest wspaniałe. Ale prawdziwi udawani kowboje i gangsterzy, którzy byli i nie byli żywi, i można ich było włożyć na powrót do pudełka, gdy się komuś znudzili - to wcale nie wydawało się wspaniałe. Istota rzeczy z gangsterami i kowbojami, i kosmitami, i piratami polegała na tym, że można było przestać nimi być i pójść do domu.
       Ale przed tym wszystkim - rzekł ponuro Adam - my im naprawdę pokażemy...
      
ROZDZIAŁ XII
      
      
      Na dziedzińcu było drzewo. Nie było bardzo duże, a liście miało żółte, światło zaś, które otrzymywało poprzez wspaniałe przyciemnione szyby, nie było światłem odpowiedniego rodzaju. Było naszpikowane medykamentami bardziej niż sportowiec na olimpiadzie, a głośniki gnieździły się w jego gałęziach. Ale było drzewem, i jeśli spojrzało się na nie przymrużonymi oczami poprzez sztuczny wodospad, można było prawie uwierzyć, że ogląda się chore drzewo poprzez mgłę płaczu.
      Jaime Hernez lubił jadać pod nim lunch. Nadzorca sprzątaczy nakrzyczałby na niego, gdyby się o tym dowiedział, lecz Jaime wychował się na fermie, a była to całkiem dobra ferma, on zaś lubił drzewa i nie chciał iść do miasta, ale cóż można zrobić? Praca nie była zła, a pieniądze takie, o jakich jego ojciec nawet nie marzył. Jego dziadek nie marzył o pieniądzach w ogóle. Nie wiedział nawet, co to są pieniądze, nim nie osiągnął piętnastu lat. Ale były takie chwile, gdy potrzebowało się drzew i wielkim wstydem było, myślał Jaime, że jego własne dzieci wzrastały, myśląc o drzewach tylko jako o drewnie opałowym, zaś jego wnuki będą uważały drzewa za zjawisko historyczne.
      Ale cóż można zrobić? Gdzie kiedyś były drzewa, teraz były wielkie fermy, gdzie były małe fermy, teraz były brukowane place, gdzie były place, nadal były place i tak to się toczyło.
      Ukrył swój wózek na sprzęt za kioskiem z gazetami, chyłkiem przysiadł i otworzył pudło z lunchem.
      Wtedy właśnie zdał sobie sprawę, że coś szeleści, a po podłodze suną cienie. Rozejrzał się.
      Drzewo się poruszało. Przyjrzał mu się z zainteresowaniem. Jaime nigdy do tej chwili nie widział, jak drzewo rośnie.
      Gleba, która, prawdę powiedziawszy, nie była niczym innym jak granulatem jakiegoś sztucznego tworzywa, naprawdę zafalowała, gdy korzenie zaczęły pełznąć pod jej powierzchnią. Jaime ujrzał, jak cienkie, białe kłącze sunie po boku podwyższenia ogródka i ślepo obmacuje beton podwórka.
      Nie wiedząc dlaczego, absolutnie nie zdając sobie sprawy z tego, co robi, popchnął je delikatnie stopą, aż kłącze znalazło się blisko przerwy między płytami podłogi. Znalazło ją i wwierciło się między płyty.
      Gałęzie wyginały się w rozmaite kształty.
      Jaime słyszał piski ruchu ulicznego przed budynkiem, ale nie zwrócił na to najmniejszej uwagi. Ktoś coś wrzeszczał, ale blisko Jaime^ zawsze ktoś wrzeszczał, często na niego.
      Wędrujący korzeń musiał odnaleźć pogrzebaną głębiej glebę. Zmienił barwę, pogrubiał jak hydrant pożarowy, gdy włączy się wodę. Sztuczny wodospad przestał płynąć; Jaime wyobraził sobie, jak ssące wodę korzenie zatkały popękane rury.
      Teraz już dostrzegł, co się dzieje na zewnątrz. Nawierzchnia ulicy falowała jak morze. Przez pęknięcia przepychały się młode drzewka.
      To oczywiste, pomyślał: miały dostęp do światła słonecznego. Jego drzewo nie. Oświetlało je jedynie stłumione, szare światło, wpadające przez kopułę o cztery piętra wyżej. Martwe światło.
      Ale cóż można zrobić?
      Można zrobić to:
      Windy przestały działać, ponieważ wyłączyła się elektryczność, ale przecież były to tylko cztery piętra. Jaime starannie zamknął pudełko na lunch i poczłapał do swego wózka, gdzie wybrał najdłuższą ze szczotek do zamiatania.
      Z budynku potokiem płynęli wrzeszczący ludzie. Jaime z całą uprzejmością podążył w przeciwną stronę, jak łosoś płynący w górę rzeki.
      Biała kratownica z belek stropowych, która w zamyśle architekta miała wyobrażać dynamikę czegoś, lub może czegoś jeszcze innego, podtrzymywała kopułę z dymnego szkła. W rzeczywistości okazało się ono jakimś gatunkiem plastiku i Jaime, uczepiony na dogodnym miejscu kratownicy, musiał użyć całej swej siły i działania całej długości szczotki, aby je podważyć i wybić. Jeszcze parę pchnięć i całe oszklenie runęło w dół, rozbijając się na mordercze odłamki.
      Przez otwór wlały się promienie słoneczne, rozświetlając kurz na dziedzińcu, tak że wyglądał jak pełen robaczków świętojańskich.
      Daleko w dole drzewo rozsadziło ściany swego więzienia z malowanego betonu i ruszyło do góry jak pociąg ekspresowy. Jaime nigdy nie zdawał sobie sprawy, że drzewa rosnąc, wydają dźwięk, a także nikt inny też nie zdawał sobie z tego sprawy, ponieważ dźwięk taki wydawany jest przez setki lat, a czas między pikami fal dźwiękowych wynosi dwadzieścia cztery godziny.
      Jeśli zaś się to przyśpieszy, to dźwięk wydawany przez drzewo brzmi: wruuum.
      Jaime patrzył, jak zbliża się ono do niego niczym zielona chmura w kształcie grzyba. Spod jego korzeni buchała para.
      Belki kratownicy nie miały najmniejszej szansy. Resztki kopuły uniosły się do góry jak piłka rzucona na szczyt fontanny.
      W całym mieście działo się podobnie, z tym jednak, że nie było już widać miasta. Jedyne, co było widać, to zielone sklepienie. Ciągnęło się od horyzontu do horyzontu.
      Jaime usiadł na konarze, uchwycił się liany i śmiał się, i śmiał.
      Wkrótce zaczął padać deszcz.
      
      * * *
      
      Statek badawczo-wielorybniczy Kappamaki" badał w tej chwili kwestię: ile wielorybów można złowić w ciągu jednego tygodnia?
      Z tym wyjątkiem, że tego dnia nie było w ogóle wielorybów. Załoga wpatrywała się w ekrany, które dzięki zastosowaniu pomysłowej technologii potrafiły wykrywać wszystko, co było większe niż sardynka oraz obliczyć jego wartość netto na międzynarodowym rynku olejów i nic na nich nie widziała. Ukazujące się od czasu do czasu pojedyncze ryby mknęły przez wodę, jakby bardzo spieszno im było znaleźć się gdzie indziej.
      Kapitan bębnił palcami w pulpit sterowniczy. Obawiał się, że wkrótce zostanie zmuszony do otwarcia własnego programu badawczego dla ustalenia, co się stanie ze statystycznie znikomą próbką kapitanów statków wielorybniczych, którzy powrócą do portu macierzystego, nie mając statku-przetwórni pełnego materiału budowlanego. Być może zamykano ich w pokoju z działkiem harpun-niczym i oczekiwano, że postąpią honorowo. To było niemożliwe. Coś musiało się trafić. Nawigator wystukał wykres i popatrzył nań.
       Szanowny panie? - powiedział.
       Co takiego? - zapytał gniewnie kapitan.
       Zdaje się, że mamy przykry defekt instrumentów. Dno morskie w tym miejscu powinno się znajdować na głębokości dwustu metrów.
       I co z tego?
       Mam odczyt piętnastu tysięcy metrów, szanowny panie. I coraz głębszy.
       To idiotyzm. Nie ma takiej głębokości. Kapitan wlepił wściekle spojrzenie w maszynerię do krojenia, kosztującą wiele milionów jenów i kopnął ją. Nawigator uśmiechnął się nerwowo.
       Ach - powiedział  już jest płyciej.
      Poniżej zgiełku górnych morza warstw, o czym wiedział zarówno Azirafal jak Tennyson, w głębi przepaści oceanu dna spał kraken.
      A teraz się budził.
      Miliony ton głębinowego mułu spływały kaskadami z jego boków, gdy się ~wznosił.
       No, proszę - rzeki nawigator. -Już trzy tysiące metrów.
      Kraken nie ma oczu. Nigdy nie było wokół niego niczego do oglądania. Ale płynąc w gór? przez lodowate wody, słyszał mikrofalowe hałasy Oceanu, przygnębiające piski i gwizdy pieśni wielorybiej.
       Eee - powiedział nawigator - tysiąc metrów? Krakena. to nie bawiło.
       Pięćsest metrów?
      Statek-przetwórnia zakołysał się na wzburzonym nagle morzu.
       Sto metrów?
      Nad nim maleńki metalowy przedmiot. Kraken poruszył się.
      I dziesięć miliardów konsumentów sushi48 wrzasnęło: zemsty!
      
      * * *
      
      Okna domku rozprysły się, wpadając do wnętrza. To nie była burza, to była wojna. Szczątki jaśminu zawirowały w pokoju zmieszane z deszczem kartoteki. Newtom i Anathemą przytulili się do siebie w kąciku między przewróconym stołem i ścianą.
       Proszę dalej - wymamrotał Newton. - Powiedz mi jeszcze, że Agnes to przepowiedziała.
       Powiedziała: on przyniesie burzę  odparła Anathemą.
       Ależ to cholerny huragan. Czy powiedziała, co ma nastąpić dalej?
       2315 ma odnośnik do 3477 - rzekła Anathemą.
       Potrafisz pamiętać tego rodzaju szczegóły w takiej chwili jak ta?
        Jeśli już pytasz, to owszem  powiedziała. Podniosła kartę.
      
      Newton przeczytał to ponownie. Na zewnątrz rozległ się dźwięk, jakby przez ogród przetoczył się wirując arkusz blachy falistej, co rzeczywiście miało miejsce.
       Czy z tego wynika przypuszczenie - powiedział powoli - że my mamy. być tylko pozycją w jej wykazie? Jakaż dowcipnisia z tej Agnes.
      Zaloty zawsze są trudne, gdy ta, do której się zaleca, ma podstarzałą krewną w tym samym mieszkaniu; tego rodzaju istoty płci żeńskiej mają skłonność do mamrotania albo rechotania lub wyłudzania papierosów, lub też, w najgorszych przypadkach, do prezentowania albumów zdjęć rodzinnych - akt agresji w wojnie płci, który powinien zostać zakazany przez konwencję genewską. Lecz znacznie gorzej jest, gdy krewna zmarła przed trzystu laty. Newton, owszem, miał pewne skryte myśli w związku z Anathemą; prawdę powiedziawszy, nie skrywał ich, lecz odstawił do suchego doku, żeby je doprowadzić do stanu używalności, dobrze odmalować i oskrobać ich dno z narastających pąkli. Ale myśl, że jasnowidzące spojrzenie Agnes wwierca mu się w kark, podziałało na jego libido jak kubeł zimnej wody.
      Nosił się nawet z myślą zaproszenia Anathemy do restauracji, ale nienawistną była mu myśl, że jakaś wiedźma z epoki Cromwel-la siedziała sobie w domu przed trzystu laty i przyglądała się, jak je. W takim nastroju jak on w owej chwili, ludzie palili czarownice. I tak miał życie dość skomplikowane bez manipulowania nim z oddali wieków przez jakąś zwariowaną staruszkę.
      Łupnęło w palenisku, jakby część komina spadła na dół. A wtedy przyszło mu na myśl: moje życie wcale nie jest skomplikowane. Widzę to teraz tak jasno, jak mogła widzieć Agnes. Biegnie sobie prościutko do wczesnego przejścia na emeryturę, do jakiegoś jasnego, czyściutkiego mieszkanka; do nieważnej, prościut-kiej, pustej śmierci. Chyba że teraz zginę pod ruinami domku w chwili, która być może jest końcem świata.
      Aniołowi Stróżowi nie sprawię żadnych kłopotów, przez całe lata stronice mego życia musiały być zapisywane słowami jak wyżej". Bo co ja takiego w gruncie rzeczy zrobiłem? Nigdy nie obrabowałem banku. Nigdy nie dostałem mandatu za parkowanie w niewłaściwym miejscu. Nigdy nie byłem w tajlandzkiej restauracji...
      Gdzieś wleciało do środka kolejne okno z wesołym brzękiem tłuczonego szkła. Anathema objęła Newtona z westchnieniem, które bynajmniej nie brzmiało jak pełne rozczarowania.
      Nigdy nie byłem w Ameryce ani we Francji, bo Calais przecież nie można liczyć. Nigdy nie nauczyłem się grać na żadnym instrumencie.
      Radio zamarło, gdy przewody elektryczne ostatecznie wysiadły.
      Zanurzył twarz w jej włosach. Nigdy nie...
      
ROZDZIAŁ XIII
      
      
      Rozległ się dźwięk: ping. Shadwell zajęty aktualizowaniem książek żołdu Armii podniósł wzrok, akurat gdy właśnie podpisywał się za starszego szeregowca tropiciela wiedźm Smitha.
      Dopiero po chwili zauważył, że na mapie nie błyszczy już szpilka oznaczająca Newtona.
      Mrucząc pod nosem, wstał ze stołka i rozglądał się po podłodze, póki nie znalazł zguby. Wypolerował ją ponownie i znów wpiął w Tadfield.
      Właśnie podpisywał się za szeregowca tropiciela wiedźm Table'a, który otrzymywał dodatkowe dwa pensy rocznie dodatku na siano, gdy rozległo się następne ping.
      Odnalazł szpilkę, przyjrzał się jej podejrzliwie i wepchnął w mapę tak mocno, że aż wbiła się w tynk.
      Po czym powrócił do listy płac.
      Rozległo się ping.
      Tym razem szpilka upadła o kilka stóp od ściany. Shadwell ją podniósł, przyjrzał się ostrzu, wbił w mapę i zaczął się przyglądać.
      Po jakichś pięciu sekundach strzeliła mu koło ucha.
      Odnalazł ją na podłodze, umieścił z powrotem na mapie i przytrzymał.
      Poruszyła mu się pod dłonią. Przycisnął z całej siły. ; Z mapy wzniosła się smużka dymu. Shadwell zapiszczał i zaczął ssać palce. A rozpalona do czerwoności szpilka odbiła się rykoszetem od przeciwległej ściany i rozbiła okno. Nie życzyła sobie być w Tadfield.
      W dziesięć sekund później Shadwell grzebał w kasetce na pieniądze Armii Tropicieli Wiedźm, co przyniosło mu garść miedziaków, banknot dziesięcioszylingowy i fałszywą monetkę z czasów króla Jakuba I. Nie bacząc na bezpieczeństwo osobiste, zaczął przeszukiwać kieszenie. Rezultatem połowu, nawet biorąc pod uwagę jego legitymację na zniżkę kolejową dla emerytów, była kwota ledwie wystarczająca na wyjście z domu, cóż dopiero na podróż do
      Tadfield.
      Jedyni ludzie, o których wiedział, że mają pieniądze, to byli mister Rajit i madame Tracy. Jeśli idzie o Rajitów, rezultatem wszelkiej dyskusji finansowej, którą by zapoczątkował w tej chwili, byłoby zapewne podniesienie sprawy zaległego od siedmiu tygodni komornego; jeśli zaś idzie o madame Tracy, która z pewnością aż nazbyt chętnie użyczyłaby mu garści używanych dziesiątaków...
      , - Łotrem by byłem, gdyby wziąłem zapłatę grzechu od tej malowanej nierządnicy - powiedział.
      Co wyczerpywało wszystkie możliwości. Z wyjątkiem jednej. Pedałkowatego południowca.
      Przyszli tu obaj jeden jedyny raz, przebywając w pokoju tak krótko jak tylko możliwe, przy czym, jeśli szło o Azirafala, starał się on nie dotknąć żadnej gładkiej płaszczyzny. Z kolei ten drugi, fałszywy skur-wysyński południowiec w ciemnych okularach, sam nie był -jak podejrzewał Shadwell - kimś, kogo można by bez ryzyka dotknąć. W prostym świecie Shadwella każdy noszący ciemne okulary, a nie znajdujący się przy tym na plaży, był zapewne kryminalistą. Podejrzewał, że Crowley należy do mafii albo do świata podziemnego; choć
      byłby zdumiony, dowiedziawszy się, jak w tym wypadku był bliski prawdy. Ale ten miękki, w płaszczu z wielbłądziej wełny, to była inna para kaloszy; raz więc zaryzykował wytropienie go aż do bazy i pamiętał drogę. Sądził, że Azirafal jest rosyjskim szpiegiem. Może zażądać od niego pieniędzy. Trochę go postraszyć.
      Było to straszliwie ryzykowne.
      Shadwełl wziął się w garść. Przecież w tej samej chwili młody Newton może cierpieć niewysłowione męki z rąk cór nocy, a on, Shadwell, tam go wysłał.
       Nie możem zostawiać naszych ludzi w opałach  oświadczył, nałożył swój cienki płaszcz, bezkształtny kapelusz i wyszedł na ulicę.
      Wiatr trochę się wzmógł.
      
      * * *
      
      Azirafal dygotał. Dygotał od jakichś dwunastu godzin. Jego nerwy, jak by zapewne powiedział, rozrosły się na cały pokój. Chodził w kółko po sklepie, podnosząc kawałki papieru i upuszczając je znowu, bawiąc się bezmyślnie przyborami do pisania.
      Powinien powiedzieć Crowleyowi.
      Nie, nie powinien. Chciał powiedzieć Crowleyowi. Powinien zaś Niebiosom.
      Ostatecznie był tym aniołem. Trzeba postępować słusznie. To miał zakodowane. Widząc matactwo, należy je udaremniać. Crowley maczał w tym palce, to oczywiste. Powinien był zawiadomić o tym Niebiosa na samym początku.
      Ale przecież znali się od tysięcy łat. Współpracowali. Prawie rozumieli się wzajemnie. Azirafal niekiedy podejrzewał, że mają ze sobą więcej wspólnego, niż ich przełożeni. A przede wszystkim lubili ten świat, zamiast uważać go po prostu za szachownicę, na której rozgrywano jakąś kosmiczną grę.
      No cóż, oczywiście to było to. Odpowiedź miał tuż przed nosem. Byłoby zgodne z duchem jego umowy z Crowleyem, gdyby
      dał lekki cynk Niebiosom, a potem obaj mogą cichaczem coś zrobić z tym dzieckiem, choć oczywiście nic bardzo złego, bo przecież wszyscy ostatecznie jesteśmy stworzeniami boskimi, jeśli się nad tym głębiej zastanowić, nawet istoty jak Crowley i Antychryst, i świat zostanie ocalony, i nie będzie potrzebna ta cała awantura z Armageddonem, która przecież nikomu nie wyjdzie na dobre, bo wszyscy wiedzą, że Niebiosa i tak w końcu wygrają, a Crowley musi to zrozumieć.
      Wtedy wszystko będzie w porządku.
      Do drzwi sklepu zastukano, choć wisiał na nich napis ZAMKNIĘTE. Zignorował to.
      Uzyskanie dwukierunkowego połączenia z Niebem było dla Azirafala o wiele trudniejsze niż dla istot ludzkich, bo te nie spodziewają się żadnej odpowiedzi i prawie we wszystkich wypadkach byłyby raczej zdumione, gdyby taką otrzymały.
      Przesunął na bok zarzucone papierami biurko i zwinął przetarty sklepowy dywan. Na deskach pod nim widniał nakreślony kredą niewielki okrąg otoczony odpowiednimi cytatami z Kabały. Anioł zapalił siedem świec, które rozmieścił w nakazanym rytuałem porządku wokół okręgu. Następnie zapalił trochę kadzidła, co nie było niezbędne, lecz powodowało, że pachniało przyjemniej.
      Wreszcie wstąpił do koła i wypowiedział Słowa.
      Z sufitu trysnął jasny słup błękitnego światła i wypełnił koło.
      Dobrze wychowany głos powiedział:
       No?
       To ja, Azirafal.
       Wiemy - odparł głos.
       Mam wielkie nowiny! Ustaliłem miejsce pobytu Antychrysta! Mogę wam podać jego adres i wszystkie dane! Nastąpiła przerwa. Błękitne światło zamigotało.
       No? - powtórzył wreszcie głos.
       Ale, uważacie, możecie kop... możecie to wszystko wstrzy-
      mać! W mgnieniu oka! Macie jeszcze tylko parę godzin! Możecie to wszystko wstrzymać i nie będzie potrzebna wojna i wszyscy zostaną zbawieni!
      Rozpromienił się szaleńczo, spoglądając w światło.
       Tak?  powiedział głos.
       Tak, on przebywa w miejscu zwanym Lower Tadfield, a adres...
       Dobra robota  powiedziano mu martwym, głuchym głosem.
       Nie będzie potrzebna ta cała sprawa zjedna trzecią mórz obracających się w krew i tak dalej - powiedział uszczęśliwiony Azirafal. W głosie, gdy odpowiedział, zabrzmiała lekka irytacja.
       A czemu nie?
      Rozentuzjazmowany Azirafal poczuł, jakby otwierała się pod nim lodowata przepaść i próbował udawać, że coś takiego nie nastąpiło.
       No, możecie po prostu zapewnić, by... - ciągnął rozpaczliwie.
       Zwyciężymy, Azirafalu.
       Tak, ale...
       Siły ciemności muszą zostać pobite. Zdaje się, że pozostajesz pod wpływem błędnego mniemania. Nie o to idzie, by uniknąć wojny, lecz by ją wygrać. Długo czekaliśmy, Azirafalu.
      Azirafal poczuł, że jego umysł ogarnia lodowaty chłód. Otworzył usta, chcąc powiedzieć: A nie myślisz przypadkiem, że dobrze byłoby uniknąć wojny na Ziemi?  ale powstrzymał się. ;  Rozumiem - odrzekł ponuro. Koło drzwi rozległo się skroba-' nie i gdyby Azirafal spojrzał w tym kierunku, zauważyłby zniszczony
      filcowy kapelusz próbujący zajrzeć do okienka nad drzwiami. :'.;.'.  Co nie oznacza, abyśmy uważali, że nie spisałeś się dobrze  : rzekł głos.  Otrzymasz pochwałę służbową. Dobra robota.
       Dziękuję  odrzekł Azirafal tak kwaśno, że zsiadłoby się od , tego mleko. - Zapomniałem o niewysłowionym, to oczywiste. ś",; - Myśmy też to pomyśleli.
       Czy mogę zapytać  powiedział anioł  z kim rozmawiałem?
      Głos wyrzekł:
       Jesteśmy Metatronem.49
       Ach, tak. Oczywiście. Och. Dobrze. Bardzo dziękuję. Dziękuję. Za jego plecami skrzynka na listy odchyliła się, ukazując parę oczu.
      Jeszcze jedno - rzekł głos. - Oczywiście dołączysz do nas, prawda?
       No, eee, oczywiście, ale wieki już upłynęły od czasu, gdy trzymałem ognisty miecz... - zaczai Azirafal.
       Tak, pamiętamy - odrzekł głos. - Będziesz miał mnóstwo okazji, by to sobie przypomnieć.
       A. Hmm. Jakiego rodzaju wydarzenie inicjujące spowoduje wojnę? - zapytał Azirafal.
       Sądziliśmy, że wielopaństwowa wymiana uderzeń nuklearnych będzie ładnym startem.
       O. Tak. Bardzo pomysłowe. - Głos Azirafala brzmiał głucho i beznadziejnie.
       Dobrze. Wobec tego zaraz cię oczekujemy - powiedział głos.
       A. No tak. Tylko uporządkuję parę spraw związanych z moim przedsiębiorstwem, dobrze?
       Bardzo wątpliwe, czy jest taka konieczność  oświadczył Meta tron.
      Azirafal wyprostował się.
       Naprawdę uważam, że uczciwość, by nie powiedzieć moralność, wymaga, że jako szanowany biznesmen powinienem...
       Tak, tak  odrzekł Metatron z lekkim odcieniem irytacji.  Argument przyjęty. Czekamy więc na ciebie.
      Światło przyblakło, ale nie znikło całkowicie. Zachowują łączność, pomyślał Azirafal. Nie wykręcę się. 
       Halo?  powiedział niegłośno. -Jest tam kto?
      Odpowiedziała mu cisza.
      Bardzo ostrożnie opuścił koło i chyłkiem przysunął się do telefonu. Otworzył notesik i nakręcił numer.
      Po czterech dzwonkach telefon kaszlnął, dalej była pauza, a po niej rozległ się głos tak płaski, że można by na nim rozłożyć dywan:
       Cześć. Tu Anthony Crowley. Mmm. Ja...
       Crowley!  Azirafal próbował szeptać i krzyczeć równocześnie.  Słuchaj! Nie mam wiele czasu! On...
       ...zapewne nieobecny albo śpi i jest zajęty, czy coś takiego, ale...
       Zamknij się! Posłuchaj! To było w Tadfield! Wszystko jest w tej książce! Musisz wstrzymać...
       ...po sygnale i natychmiast ci oddzwonię. Hej.
       Chcę z tobą rozmawiać natychmiast... Biiiiiiiiiiiii.
       Przestań robić hałas! To jest w Tadfield! To właśnie wyczuwałem! Musisz tam pojechać i... Odsunął słuchawkę.
       Skurwiel  powiedział. Zaklął po raz pierwszy od ponad czterech tysięcy lat.
      Chwileczkę. Demon miał jeszcze jeden numer, prawda? Bo taki właśnie był. Azirafal pogrzebał w notesie, prawie upuszczając go na ziemię. Oni wkrótce się zniecierpliwią.
      Znalazł drugi numer. Nakręcił go. Wezwanie zostało odebrane niemal natychmiast, w tym samym momencie cicho zabrzmiał dzwonek u drzwi sklepu.
      Głos Crowleya, głośniejszy w chwili gdy przybliżył słuchawkę do ust, powiedział:
       ...naprawdę tak uważam. Halo?
       Crowley, to ja!
       Mmm. - Głos był okropnie obojętny. Nawet w takim stanie ducha jak obecnie, Azirafal poczuł niepokój.
       Czyjesteś sam? - zapytał ostrożnie.
       Nie. Jest tu stary przyjaciel.
       Odeńdź, ty pomiocie piekła! Azirafal odwrócił się bardzo powoli.
      
      * * *
      
      Shadwell trząsł się z podniecenia. Widział wszystko. Słyszał wszystko. Nic z tego nie rozumiał, ale wiedział, co ludzie robią z kredowymi kołami, świecami i kadzidłem. Wiedział doskonale. Oglądał Diabeł nadciąga" piętnaście razy: szesnaście nawet, jeśli wliczyć seans, z którego wyrzucono go za wykrzykiwanie niepochlebnych opinii o amatorszczyźnie cechującej tropienie wiedźm przez Christophera Lee.
      Łajdacy go wykorzystywali. Czynili pośmiewisko ze świetnych
      tradycji Armii.
       Dostanę cię, ty podły sukinsynu! -wrzasnął, zbliżając się jak nadgryziony przez mola anioł pomsty. - Wiem ja, coś tyś zamierzył, tu przychodząc i uwodząc kobity, by czyniły wedle twej złości!
       Uważam, że zapewne trafił pan do niewłaściwego sklepu -odrzekł Azirafal. - Jeszcze zadzwonię - powiedział do telefonu i odłożył słuchawkę.
       Widzę, coś ty tu chciałeś - warknął Shadwell. Na usta wystąpiła mu piana. Nigdy jeszcze w życiu nie był tak wściekły.
       Ee, nie wszystko bywa takie, na jakie wygląda... - zaczął Azirafal; ale już w chwili, gdy wypowiedział te słowa, zdał sobie sprawę, że jak na początek rozmowy, brakło im niejakiego poloru.
       Się założę, że nie! - rzekł triumfalnie Shadwell.
       Nie, chciałem powiedzieć...
      Nie spuszczając wzroku z anioła, Shadwell poczłapał tyłem do drzwi sklepowych, zatrzasnął je z całej siły, aż dzwonek zadźwięczał. - Dzwonek - oświadczył.
      Chwycił Przistoyne i akuratne profecye" i trzasnął nimi z całej siły w stół.
       Książka - warknął.
      Pogrzebał w kieszeni, dobywając zardzewiałego ronsona.
       Świca, praktycznie rzecz biorący!  wrzasnął i zaczął posuwać się naprzód.
      Przed nim koło świeciło słabym, błękitnym blaskiem.
       Ee - powiedział Azirafal  nie sądzę, by było bardzo dobrym pomysłem, aby...
      Shadwell nie słuchał.
       Potęgą nadaną mi mocą mego urzędu tropiciela wiedźm -zaintonował  nakazuję ci opuścić to miejsce...
       Koło, uważa pan...
       ...i nie mieszkając powrócić do miejsca, z któregoś przybył, nie zatrzymując się...
       ...dla istoty ludzkiej doprawdy nie byłoby rozsądnym wejść weń bez...
       ...i zbaw nas ode złego...
       Trzymaj się z dala od koła, głupi człowieku!
       ...nigdy już nie powracać, aby trapić...
       Tak, tak; ale proszę trzymać się z dala od... Azirafal podbiegł do Shadwella, gorączkowo wymachując rękami.
       ...nie pojawiając się NIGDY WIĘCY!  dokończył Shadwell.
      Wycelował mściwy palec z żałobą za paznokciem.
      Azirafal opuścił wzrok na własne stopy i po raz drugi w ciągu pięciu minut zaklął. Znajdował się w kole.
      Coś brzęknęło melodyjnie i błękitny blask znikł. Azirafal także.
      Upłynęło trzydzieści sekund. Shadwell stał nieruchomo. A potem podniósł drżącą lewą dłoń i za jej pomocą ostrożnie opuścił wyprostowaną prawicę.
       Halo? - powiedział. - Halo?
      Nikt nie odpowiedział.
      Shadwell zadrżał. A potem, wyciągnąwszy przed siebie dłoń jak rewolwer, z którego nie śmiał wystrzelić, a nie wiedział jak rozładować, wyszedł na ulicę, zatrzaskując za sobą drzwi.
      Od wstrząsu podłoga zadrżała. Jedna ze świec Azirafala przewróciła się, rozlewając płonący wosk na stare, suche drewno.
      
ROZDZIAŁ XIV
      
      
      Londyńskie mieszkanie Crowleya było szczytem szczytów mo-dy. Miało wszystkie cechy, jakie powinno było posiadać: ob-J szerne, białe, elegancko umeblowane, z atmosferą czegoś nie zamieszkanego osiąganą tylko przy pomocy projektanta wnętrz.
      A to dlatego, że Crowley tam nie mieszkał.
      Było po prostu miejscem, do którego wracał pod koniec dnia, gdy przebywał w Londynie. Łóżka były zawsze zaścielone, chłodziarka pełna wykwintnych delikatesów, których nigdy nie ubywało (w tym celu, ostatecznie, Crowley miał chłodziarkę), a prawdę powiedziawszy, nigdy nie wymagała też odmrażania, ani nawet włączenia do prądu.
      W salonie znajdował się olbrzymi telewizor, biała skórzana kanapa, wideo i laserowy odtwarzacz płyt, automatyczna sekretarka, dwa telefony-jeden do sekretarki, a drugi prywatny (którego numeru do tej pory nie wykryły legiony telefonicznych sprzedawców, uporczywie próbujących sprzedać Crowleyowi podwójnie szklone okna, które już posiadał lub polisę ubezpieczenia na życie, której nie potrzebował) - oraz kanciasty, matowoczarny zestaw aparatury dźwiękowej, z gatunku tak wyszukanie zaprojektowanych, że miał tylko wyłącznik i regulację siły głosu. Jedyną częścią, której posiadanie Crowley zaniedbał, były głośniki; po prostu o nich zapomniał. Co zresztą nie robiło żadnej różnicy. Tak czy tak dźwięki oddawane były w sposób doskonały.
      Był również nie podłączony do sieci telefax o inteligencji komputera oraz komputer o inteligencji niedorozwiniętej mrówki. Pomimo tego Crowley wymieniał go na lepszy co kilka miesięcy, ponieważ błyszczący komputer należał do przedmiotów, które zdaniem Crowleya taki typ człowieka, jakim starał się być, powinien posiadać. Obecny wyglądał jak porsche z ekranem. Instrukcja nadal znajdowała się w przezroczystym plastykowym opakowaniu.50
      Prawdę powiedziawszy, jedynymi rzeczami w mieszkaniu, które Crowley darzył jakimś osobistym zainteresowaniem, były rośliny doniczkowe. Były olbrzymie, zielone i wspaniałe z błyszczącymi, zdrowymi, jaśniejącymi liśćmi.
      Działo się tak dlatego, że raz w tygodniu Crowley obchodził mieszkanie z zielonym, plastikowym spryskiwaczem, opryskując liście i przemawiając do roślin.
      O rozmawianiu z roślinami dowiedział się w latach siedemdziesiątych z czwartego programu radiowego i uznał to za znakomity pomysł. Chociaż rozmawianie nie jest być może właściwym słowem na określenie tego, co robił.
      To zaś, co robił, było uczeniem ich bojaźni bożej.
      Ściślej mówiąc - bojaźni Crowleya.
      W dodatku co kilka miesięcy Crowley wybierał roślinę rosnącą zbyt powoli albo ulegającą więdnięciu Hści czy brązowieniu, albo też po prostu nie wyglądającą tak dobrze jak inne i obnosił ją wśród pozostałych.
       Pożegnajcie się z waszym przyjacielem - mawiał. - Po prostu nie potrafił dać sobie rady...
      Następnie opuszczał mieszkanie z występną rośliną i wracał około godzinę później z wielką, pustą doniczką, którą ustawiał w widocznym miejscu.
      Rośliny były najprzepyszniejsze, najzieleńsze i najpiękniejsze w całym Londynie. A także najbardziej przerażone.
      Salon oświetlony był punktowcami i białymi jarzeniówkami, w rodzaju tych, jakie zwykle stawia się przy fotelu albo w kącie.
      Jedyną ozdobę ścian stanowił oprawiony rysunek  szkic do Mony Lizy", oryginał spod ręki Leonarda. Crowley kupił go od autora pewnego upalnego popołudnia we Florencji, a był on lepszy od samego malowidła51.
      Crowley miał sypialnię, kuchnię, gabinet, salon i toaletę; każde z pomieszczeń zawsze czyste i w doskonałym porządku.
      Spędzał niewygodnie czas w każdym z nich, podczas długiego oczekiwania na koniec świata.
      Zatelefonował ponownie do swych agentów w Armii Tropicieli Wiedźm, ale jego informator, sierżant Shadwell, właśnie wyszedł, a tępa recepcjonistka zdawała się nie pojmować, że chce on porozmawiać z kimkolwiek z pozostałych.
      * 
       Pan Pulsifer także wyszedł, kochanie  powiedziała.  Dziś rano pojechał do Tadfield. Z zadaniem.
       Chcę porozmawiać z kimkolwiek  wyjaśnił Crowley.
       Powiem to panu Shadwellowi-powiedziała - gdy tylko wróci. A teraz, jeśli pan pozwoli, dziś jest przedpołudnie do mojej dyspozycji i nie mogę zostawić mego pana ot, tak sobie na długo, żeby się nie zaziębił śmiertelnie. A o drugiej ma przyjść pani Orme-rod i pan Scroggie i młoda Julia na seans i trzeba wcześniej posprzątać i tak dalej. Ale przekażę panu ShadweIłowi wiadomość
      od pana.
      Crowley zrezygnował. Próbował poczytać powieść, ale nie mógł się na niej skupić. Próbował ułożyć swe płyty kompaktowe w porządku alfabetycznym, ale dał spokój, przekonawszy się, że już są ułożone alfabetycznie, podobnie jak jego książki i jego kolekcja muzyki soul52 .
      Wreszcie ulokował się na białej, skórzanej kanapie i machnął ręką w stronę telewizora. ,
       Wiadomości napływają - powiedział strapiony lektor dziennika. - Mhm, wiadomości te, no, wydaje się, że nikt się nie orientuje, co się dzieje, ale dostępne nam wiadomości wydają się, mhm, wskazywać na rosnące napięcie międzynarodowe, co z całą pewnością uznawano by za niemożliwe tydzień temu, gdy, eee, wydawało się, że wszyscy tak ładnie ze sobą współżyją. Eee. Wydaje się to przynajmniej po części spowodowane nagłym przyborem niezwykłych wydarzeń, który nastąpił w ciągu paru ostatnich dni. Niedaleko wybrzeży Japonii... CROWLEY?
       Tak - przyznał Crowley.
      
      CO U DIABŁA SIĘ DZIEJE, CROWLEY? CZYM TY SIĘ WŁAŚCIWIE ZAJMUJESZ?
       A co masz na myśli? - zapytał Crowley, choć już wiedział, co.
      CHŁOPIEC IMIENIEM WARLOCK. ZANIEŚLIŚMY GO NA POLA MEGGIDO. PSA Z NIM NIE MA. DZIECKO NIC NIE WIE O WIELKIEJ WOJNIE. ON NIE JEST SYNEM NASZEGO PANA.
       A  powiedział Crowley.
      CZY TYLKO TYLE MASZ DO POWIEDZENIA, CROWLEY? NASZE WOJSKA SĄ ZGROMADZONE, CZTERY BESTIE WYRUSZYŁY - ALE DOKĄD ONE WYRUSZYŁY? COŚ TU JEST NIE W PORZĄDKU, CROWLEY I TY JESTEŚ ZA TO ODPOWIEDZIALNY I WEDŁUG WSZELKIEGO PRAWDOPODOBIEŃSTWA TO JEST TWOJA WINA. MAMY NADZIEJĘ, ŻE POTRAFISZ WYTŁUMACZYĆ BEZBŁĘDNIE PRZYCZYNYTEGO WSZYSTKIEGO.
       O, tak - zgodził się Crowley. - Bezbłędnie wytłumaczyć.
      ...PONIEWAŻ DAMY CI SZANSĘ WYJAŚNIENIA NAM TEGO WSZYSTKIEGO. BĘDZIESZ MIAŁ TYLE CZASU NA TO, ILE TYLKO BĘDZIE POTRZEBA. A MY Z WIELKIM ZAINTERESOWANIEM WYSŁUCHAMY WSZYSTKIEGO, CO MASZ DO POWIEDZENIA. A ROZMOWA Z TOBĄ ORAZ TOWARZYSZĄCE JEJ OKOLICZNOŚCI STANĄ SIĘ OKAZJĄ DO ROZRYWKI I ZADOWOLENIA DLA WSZYSTKICH POTĘPIONYCH W PIEKLE, CROWLEY, PONIEWAŻ BEZ WZGLĘDU NA TO, JAKIM PODDAWANI SA TORTUROM, BEZ WZGLĘDU NA TO, JAKIE MĘKI CIERPIĄ NAJOSTATNIEJSI Z POTĘPIONYCH, CROWLEY, TWOJE OKAŻĄ SIĘ GORSZE...
      Gestem dłoni Crowley wyłączył telewizor.
      Matowy szarozielony ekran nie przerywał wypowiedzi; cisza układała się w słowa.
      NAWET NIE MYŚL, ŻE POTRAFISZ NAM UCIEC, CROWLEY, NIE MA UCIECZKI. ZOSTAŃ GDZIE JESTEŚ, BĘDZIESZ ODEBRANY...
      Crowley podszedł do okna. Coś czarnego w kształcie samochodu powoli zbliżało się ku niemu ulicą. Było dostatecznie samo-chodopodobne, by oszukać niedbałego obserwatora. Crowley, który obserwował bardzo uważnie, zauważył, że koła nie tylko się nie obracają, ale nawet nie są połączone z samochodem. Zwalniał przy każdym mijanym domu; Crowley założył, że pasażerowie samochodu (żaden z nich nie kierowałby nim, żaden nie wiedział jak to się robi) oglądają numery domów.
      Miał jeszcze odrobinę czasu. Przeszedł do kuchni i spod zlewu wyciągnął plastikowe wiadro. Następnie wrócił do salonu.
      Zarząd piekielny przerwał łączność. Crowley odwrócił telewizor do ściany, na wszelki wypadek. Podszedł do MonyLizy".
      Zdjął obraz ze ściany; ukazał się sejf. Nie był to zwykły domowy sejf. Crowley nabył go w firmie specjalizującej się w wyposażeniu dla przemysłu jądrowego.
      Otworzył go, ukazując wewnętrzne drzwi z cyfrowym zamkiem. Obrócił pokrętłem (szyfr brzmiał 4-00-4, łatwe do zapamiętania, gdyż był to rok, w którym ześlizgnął się na tę głupią, cudowną planetę, w czasach, gdy była promienna i nowa).
      W sejfie znajdował się termos, para grubych rękawic z PCW zakrywających ręce aż do ramion oraz kleszcze.
      Crowley zatrzymał się. Zerknął nerwowo na termos. (Coś trzasnęło na parterze. Musiały to być drzwi wejściowe...) Naciągnął rękawice i ostrożnie ujął termos, kleszcze i wiadro -coś przyszło mu na myśl w ostatniej chwili i chwycił spryskiwacz stojący obok wspaniałego fikusa - i skierował się do gabinetu, idąc jak człowiek niosący termos pełen czegoś, co upuszczone, a nawet na samą myśl o jego upuszczeniu, spowodowałoby wybuch takiej mocy, która skłania siwobrodych starców w filmach fantastyczno--naukowych klasy B do wygłaszania zdań w rodzaju: A tu, gdzie obecnie znajduje się ten krater, stało niegdyś miasto Wah-Szing-Ton.
      Dotarł do gabinetu i ramieniem odepchnął drzwi. Potem ugiął kolana i powoli rozłożył wszystko na podłodze. Wiadro... kleszcze... spryskiwacz... i wreszcie, bardzo uważnie, termos.
      Crowleyowi zaczęły na czoło występować kropelki potu, spływając do jednego oka. Otrząsnął je.
      Na koniec, z uwagą i namysłem, za pomocą kleszczy odkręcił korek termosu... ostrożnie... ostrożnie, no, jest...
      (Tupot na schodach piętro niżej i stłumiony krzyk. To będzie ta starsza pani z dolnego piętra).
      Nie mógł sobie pozwolić na pośpiech.
      Chwycił termos kleszczami i uważając, by nie uronić najdrobniejszej kropelki, przelał jego zawartość do plastikowego wiadra. Wystarczyłby jeden błędny ruch.
      Nareszcie.
      Wówczas uchylił drzwi gabinetu na jakieś sześć cali i na ich szczycie umieścił wiadro.
      Kleszczami zakręcił termos, następnie (trzask w jego przedpokoju...) ściągnął plastikowe rękawice, wziął do ręki spryskiwacz i usiadł za biurkiem.
       Crawlee...? - zawołał ktoś gardłowo. Hastur.
       Tam jest - zasyczał inny głos. - Czuję tego małego śliskiego węża. - Ligur.
      Hastur i Ligur.
      Otóż, a Crowley pierwszy by tak twierdził, większość demonów nie była z gruntu zła. Uważały one, że w wielkiej grze kosmicznej odgrywają taką samą rolę, jak inspektorzy podatkowi - wykonując pracę niepopularną, być może, ale istotną dla niezawodnego przebiegu całej sprawy. A prawdę powiedziawszy, niektóre anioły też nie były ideałami cnoty; Crowley spotykał takie, które otrzymaw-szy polecenie sprawiedliwego ukarania grzesznika, karały go o wiele ostrzej, niż to było niezbędne. Ogólnie rzecz biorąc, każdy miał swoją robotę i po prostują wykonywał.
      Z drugiej jednak strony były i takie istoty jak Ligur i Hastur, czerpiące ponurą rozkosz ze sprawiania nieprzyjemności, że nieomal można by je wziąć za ludzi.
      Growley odchylił się na oparcie swego dyrektorskiego fotela. Zmusił się do odprężenia i przerażająco mu się to nie udało.
       Tutaj, wejdźcie - zawołał.
       Mamy do ciebie parę słów - rzekł Ligur (tonem który miał oznaczać, że parę słów" jest synonimem przeraźliwie bolesnej wieczności") i przysadzisty demon pchnął drzwi gabinetu.
      Wiadro zachwiało się, a następnie spadło prosto na głowę
      Ligura.
      Wrzućcie do wody kawałeczek sodu. Przypatrzcie się, jak wybucha płomieniem, pali się i kręci po wariacku w kółko, rzucając iskry i trzeszcząc. To, co nastąpiło, wyglądało podobnie, tylko znacznie paskudniej.
      Z demona odpadały płaty ciała, buchając płomieniami i iskrząc. Wypływał z niego tłusty, brązowy dym, a demon wrzeszczał i wrzeszczał, i wrzeszczał. A potem skurczył się, zapadł w sobie, to zaś, co z niego pozostało, leżało połyskując na opalonym i poczerniałym kole w dywanie, wyglądając jak garść siekanych nagich ślimaków.
       Cześć - zwrócił się Crowley do Hastura, który szedł za Ligu-rem, więc niestety nie spadła na niego nawet kropla.
      Są pewne rzeczy (poza pomyśleniem), są głębie upadku, o które nawet demony nie posądzałyby inne demony.
       Woda święcona. Ty skurwysynu - rzekł Hastur. - Ty kompletny skurwysynu. On ci nigdy nic nie zrobił.
      Jak dotąd  poprawił go Crowley, poczuwszy się nieco lepiej, teraz gdy szansę prawie się wyrównały. Prawie, ale nie całkowicie, a nawet, prawdę powiedziawszy, daleko było do tego. Hastur był Księciem Piekieł. Crowley nie był nawet lokalnym radnym.
       Matki będą w głębinach ciemności straszyć swe dzieci, szepcząc o twoim losie - powiedział Hastur, ale zaraz poczuł, że język
      Piekła nie jest odpowiedni do zadania, jakie miał wykonać.  Zostaniesz wsadzony do cholernego czyśćca, chłopie  dodał.
      Crowley podniósł zielony, plastikowy spryskiwacz i zachlupał nim groźnie.
       Idź sobie  powiedział. Usłyszał, jak na dole dzwoni telefon. Cztery razy, po czym włączyła się automatyczna sekretarka. Przeleciało mu przez głowę pytanie, kto to mógłby być.
       Nie boję się ciebie - powiedział Hastur. Śledził wzrokiem cieniutką strużkę wody, wypływającą z dyszy i wolno sunącą w dół, wzdłuż boku plastikowego pojemnika, w kierunku dłoni Crowleya.
       Czy wiesz, co to jest? - spytał Crowley. - To spryskiwacz firmy Sainsbury, najtańszy i najsprawniejszy na świecie spryskiwacz do roślin. Wyrzuca w powietrze drobniutkie kropelki wody. Czy muszę ci mówić, co się znajduje w środku? Może cię zmienić w to  pokazał palcem paskudztwo na dywanie. - A teraz idź.
      A potem przeciek na boku spryskiwacza dotarł do zgiętych palców Crowleya i tam się zatrzymał.
       Blefujesz - powiedział Hastur.
       Być może - odparł Crowley tonem, jak miał nadzieję wskazującym, że ani myśli o blefowaniu. -A może nie. Dobrze się czujesz?
      Hastur machnął ręką i plastikowa butla rozpłynęła się jak kawałek mokrej bibułki, oblewając wodą całe biurko Crowleya i cały jego garnitur.
      Crowley nie odpowiedział. Plan A powiódł się. Plan B nie. Teraz wszystko zależało od Planu C, który miał tylko jeden feler: Po B Crowley nic nie zaplanował.
       A więc  zasyczał Hastur - czas się zbierać, Crowley.
       Uważam, że jest coś, co powinieneś wiedzieć  odparł Crowley, próbując zyskać na czasie.
       A mianowicie? - uśmiechnął się Hastur. Wówczas zadzwonił telefon na biurku Crowleya. Podniósł słuchawkę i ostrzegł Hastura:
       Nie ruszaj się. Jest coś bardzo ważnego, co powinieneś wiedzieć, a mówię to na serio. Halo? Mmm - odpowiedział. A następnie: - Nie. Jest tu stary przyjaciel.
      Azirafal wyłączył się. Crowley zdziwił się, czego anioł mógł chcieć.
      I nagle Plan C miał gotów, w głowie. Nie położył słuchawki na aparacie. Zamiast tego powiedział:
       Okay, Hastur. Zdałeś test. Teraz możesz już grać w pierwszej lidze.
       Zwariowałeś?
       Bynajmniej. Nie rozumiesz? To był test. Panowie Piekła musieli się dowiedzieć, czy jesteś na tyle godny zaufania, żeby ci powierzyć dowództwo Legionów Potępieńców w nadchodzącej wojnie.
       Crowley, kłamiesz albo zwariowałeś, a prawdopodobnie jedno i drugie - powiedział Hastur, lecz jego pewność siebie została zachwiana.
      Na krótką chwilę zastanowił się nad taką ewentualnością i tu dał się Crowleyowi złapać. Istniała bowiem i taka możliwość, że Piekło go testowało. Że Crowley jest kimś więcej, niż się wydawało na pierwszy rzut oka. Hastur był paranoikiem, czyli po prostu rozsądnym osobnikiem dobrze dostosowanym do życia w Piekle, gdzie naprawdę wszyscy chcieli wszystkich załatwić.
      Crowley zaczął wykręcać numer telefoniczny.
       W porządku, książę Hastur. Nie oczekuję, że uwierzysz mi -oświadczył. - No to porozmawiajmy sobie z Radą Ciemności; jestem pewien, że oni potrafią cię przekonać.
      Dostał połączenie, rozległ się dźwięk wywoływania abonenta.
       Cześć, frajerze  powiedział Crowley.
      I znikł.
      Nim minął ułamek sekundy, znikł także Hastur.
      
      * * *
      
      Przez całe wieki potężną liczbę teologicznych roboczo-godzin poświęcono debacie nad słynnym pytaniem: Ilu aniołów może tańczyć na główce od szpilki?
      Aby uzyskać właściwą odpowiedź, należy wziąć pod uwagę następujące fakty:
      Przede wszystkim anioły nie tańczą. Jest to jedna z cech charakterystycznych wyróżniających anioła. Mogą słuchać i doceniać muzykę sfer, ale nie odczuwają żadnej potrzeby poniżenia się do hopsania w jej rytm. A więc - ani jeden.
      A przynajmniej prawie ani jeden. W końcu lat osiemdziesiątych Azirafal nauczył się gawota w dyskretnym klubie dla dżentelmenów przy Portland Place i choć początkowo zabierał się do tego tańca jak kaczka do bankowości, wkrótce osiągnął dużą wprawę i mocno się zirytował, gdy w parę dziesięcioleci później gawot na dobre wyszedł z mody.
      Tak więc pod warunkiem, że taniec byłby gawotem oraz pod warunkiem, że byłaby odpowiednia partnerka (zakładając, dla jasności dowodu, że zarówno znałaby gawota i umiała tańczyć na główce od szpilki), rzetelna odpowiedź brzmi: jeden.
      Teraz zaś możecie zapytać równie dobrze, ilu demonów może tańczyć na główce od szpilki? Ostatecznie pochodzą z tej samej pierwotnie rasy. I przynajmniej tańczą53.
      Ale jeśli tak stawiacie sprawę, odpowiedź brzmi: naprawdę krocie, pod warunkiem, że porzucą swe ciała fizyczne, co dla demona jest kaszką z mleczkiem. Demony nie podlegają fizyce. Spoglądając z odległej perspektywy, wszechświat to po prostu coś małego i okrągłego, jak te cztery kule napełnione wodą, w których przy potrzą-śnięciu widać burzę śnieżną54. Ale jeśli się temu przyjrzeć naprawde z bliska, jedynym kłopotem w tańcu na główce od szpilki są te ogromne przestrzenie między elektronami.
      Bo dla pochodzących z rasy aniołów czy gatunku demonów, wielkości, kształty i składniki są po prostu kwestią wyboru.
      W tej chwili Crowley z niewiarygodną szybkością podróżuje po linii telefonicznej.
      DZYŃ.
      Crowley przeleciał przez dwie centrale telefoniczne z szybkością będącą całkiem przyzwoitym ułamkiem szybkości światła. Ha-stur był niedaleko za nim: cztery czy pięć cali, ale biorąc pod uwagę ich obecne wielkości, Crowley miał bardzo zadowalające wyprzedzenie. Które, oczywiście, zniknie, gdy będzie musiał wynurzyć się na drugim końcu.
      Byli zbyt mali w porównaniu z falami dźwiękowymi, ale demony nie potrzebują dźwięku, by się porozumiewać. Słyszał więc, jak Hastur za nim wywrzaskuje:
       Ty skurwysynu! Dostanę cię. Nie ujdziesz mi! DZYŃ.
       Gdziekolwiek się wynurzysz, ja też tam będę! Nie uciekniesz!
      Crowley przebył ponad dwadzieścia mil przewodu telefonicznego w czasie poniżej krótszym od sekundy.
      Hastur był za nim blisko. Crowley musiał wszystko zsynchronizować bardzo, bardzo uważnie.
      DZYŃ.
      Był to trzeci dzwonek. No, pomyślał Crowley, start do nicości.
      Zatrzymał się nagle i ujrzał, jak Hastur z rozpędu przelatuje obok niego. Hastur zawrócił i...
      DZYŃ.
      Crowley wystrzelił na zewnątrz przez przewód, przez plastikową obudowę i zmaterializował się w poprzedniej postaci w swym gabinecie.
      Pstryk.
      Ruszyła taśma magnetofonowa w automatycznej sekretarce, wygłaszając nagraną informację. Potem rozległ się sygnał i gdy zaczęło się odbieranie wiadomości z linii, po sygnale z głośnika rozległ się wrzask.
      Jest! Coooo? Ty przeklęty wężu!
      Czerwona żaróweczka sygnalizująca wiadomość zaczęła błyskać jak maleńkie, czerwone, rozzłoszczone oczko.
      Crowley naprawdę chciałby mieć jeszcze trochę wody święconej oraz dość czasu, by potrzymać w niej kasetę, aż się rozpuści. Ale zdobycie tego, co stało się śmiertelną kąpielą Ligura już było wystarczająco niebezpieczne; trzymał ją od lat na wszelki wypadek, a nawet sam fakt, że znajdowała się w tym samym pokoju co on, już go niepokoił. Ale... ale być może... co się stanie, jeśli wsadzi kasetę do odtwarzacza samochodowego? Może sobie przegrywać Hastura w kółko tak długo, aż zmieni się we Freddiego Mercury'ego. Nie. Mógł być sukinsynem, ale istnieją przecież jakieś granice.
      Zahuczał daleki grzmot.
      Nie miał czasu do stracenia.
      Nie miał gdzie się udać.
      Wyszedł z domu. Wsiadł do swego bentleya i ruszył w stronę West Endu, jakby goniły go wszystkie demony piekła. Z grubsza rzecz biorąc, właśnie tak było.
      
      * * *
      
      Madame Tracy usłyszała powolne wspinanie się pana Shadwella po schodach. Było jeszcze wolniejsze niż zwykle, a co parę stopni milkło. Normalnie Shadwell wspinał się po schodach tak, jakby każdy stopień darzył nienawiścią.
      Otworzyła drzwi mieszkania. Stał na spoczniku, oparty o ścianę.
       Ależ, panie Shadwell - powiedziała. - Co się stało z pana ręką?
       Odeńdź ode mnie, kobito jęknął Shadwell.  Żem sam nie wiedzioł, jako mam potęgę!
       Czemu trzymają pan w ten sposób?
      Shadwell próbował wtopić się w ścianę.
       Cof się, powiedziałem! Za nic nie odpowiadam!
       Ależ, panie Shadwell, cóż wreszcie się z panem stało?  wypytywała madame Tracy, próbując go chwycić za rękę.
       W żądny reszcie! W żądny reszcie!
      Udało jej się złapać go za ramię. On zaś, Shadwell, bicz na szatany, dał się bezsilnie zaciągnąć do jej mieszkania.
      Nigdy jeszcze w nim nie był, przynajmniej nie na jawie. We snach wyposażył je w bogate, jedwabne zasłony oraz to, co uważałby za wonne kadzielnice. I rzeczywiście, należy przyznać, że w drzwiach do kuchenki wisiała zasłona z paciorków, stała też lampa, nader nieudolnie wykonana z butelki po chianti, ponieważ pojęcie madame Tracy o tym, co szykowne, ugruntowało się, podobnie zresztąjak u Azirafala, około roku 1953 i takie już pozostało. Pośrodku pokoju stał stolik okryty welwetową tkaniną, na niej zaś kryształowa kula, która w coraz większym stopniu stawała się środkiem utrzymania madame Tracy.
       Myślę, mister Shadwell, że dobrze by panu zrobiło położyć się i odpocząć - oświadczyła głosem nie dopuszczającym sprzeciwu i zaprowadziła go do sypialni. Był zbyt oszołomiony, żeby protestować.
       Ale młody Newton jest tam daleko - wymruczał - w jarzmie pogańskich namiętności i sztuk tajemnych.
       No to jestem pewna, że doskonale wie, jak sobie z nimi poradzić  powiedziała wesoło madame Tracy, której wyobrażenie o tym, co spotkało Newtona było zapewne o wiele bliższe rzeczywistości, niż wyobrażenia Shadwella. - I jestem pewna, że nie chciałby myśleć o tym, do jakiego stanu pan się tutaj doprowadził. Po prostu proszę się położyć, a ja przygotuję nam filiżankę dobrej herbaty.
      Znikła wśród klekotu zasłony z paciorków.
      Nagle Shadwell pozostał sam na czymś, co, jak sobie z trudem (wskutek doszczętnego zszarpania nerwów) przypomniał, było łożem grzechu. A w tym właśnie momencie był zupełnie niezdolny do zdecydowania, czy to oznaczało coś lepszego, czy gorszego od niebycia samotnym na łożu grzechu. Uniósł głowę, by się rozejrzeć po otoczeniu.
      Wyobrażenia madame Tracy o tym, co erotyczne, pochodziły z okresu, gdy młodzi ludzie dorastali w mniemaniu, iż kobiety mają na stałe przymocowane z przodu swej anatomii piłki plażowe, Brigitte Bardot można było nazwać seksownym kociakiem, nie wywołując gromkich wybuchów śmiechu i naprawdę istniały magazyny ilustrowane o tytułach takich, jak: Dziewczyny, Chichoty i Podwiązki". Gdzieś w tym wrzącym kotle tolerancji wyłowiła pomysł, że zabawki-przytulanki w sypialni tworzą intymną, kokieteryjną atmosferę.
      Shadwell na chwilę zapatrzył się w wielkiego, wyświechtanego misia bez jednego oka i z oderwanym uchem. Zapewne miał imię w rodzaju Mr Buggins.
      Odwrócił głowę. Jego wzrok napotkał pudło na bieliznę w kształcie zwierzęcia, które mogło być psem, ale równie dobrze mogło być skunksem. Uśmiechało się wesoło.
       Hrrr  powiedział.
      Ale zalała go fala wspomnień. Naprawdę tego dokonał. Nikt jeszcze z całej Armii nie wyegzorcyzmował szatana, o ile mu było wiadomo. Ani Hopkins, ani Siftingg, ani Diceman. Zapewne nie dokonał tego nawet sierżant sztabowy tropiciel wiedźm Narker55 , rekordzista wszechczasów w liczbie wytropionych wiedźm. Wcześniej
      * 
      czy później każda armia natrafia na swą broń ostateczną, pomyślał Shadwell, i oto ona istniała, na końcu jego ręki.
      No, to pieprzyć zasadę strzelaj tylko w obronie". Teraz trochę odpocznie, gdyjuż tu jest, bo przecież siły ciemności nareszcie napotkały godnego przeciwnika...
      Gdy madame Tracy przyniosła herbatę, chrapał. Taktownie zamknęła drzwi, ale i z zadowoleniem, bo za dwadzieścia minut miała zamówiony seans, a czasy nie są takie, żeby odrzucać pieniądze.
      Choć madame Tracy pod wieloma względami była całkiem głupia, w pewnych sprawach miała instynktowne rozeznanie, a gdyju/ dotyczyło to parania się wiedzą tajemną, rozumowała bezbłędnie. Ledwie tknąć paluszkiem - o to chodziło jej klientom. Zupełnie nie życzyli sobie zanurzania w wiedzy tajemnej po szyję. Zupełnie nie chcieli mieć do czynienia z wielopłaszczyznowymi tajemnicami czasu i przestrzeni; chcieli tylko zapewnienia, że matce, gdy już umarła, wiedzie się doskonale. Chcieli tylko tyle tajemnicy, by nią przyprawić postną strawę ich codzienności i, jeśli to możliwe, w porcjach nie większych niż czterdzieści pięć minut, z herbatą i herbatnikami na zakończenie.
      A już z pewnością nie życzyli sobie dziwacznych świec, kadzidła, zaklęć ani mistycznych runów. Madame Tracy nawet usunęła prawie wszystkie wielkie arkana ze swej talii tarota, ponieważ ich wygląd zdawał się niepokoić klientów.
      I bardzo dbała o to, aby tuż przed seansem postawić do gotowania brukselkę. Nic bardziej nie podnosi na duchu, nic nie jest bliższe prawdziwemu duchowi angielskiego okultyzmu jak zapach brukselki gotującej się w sąsiednim pomieszczeniu.
      
      * * *
      
      Było wczesne popołudnie, a zasnute ciężkimi chmurami burzowymi niebo przybrało kolor starego ołowiu. Wkrótce spadnie deszcz, rzęsisty, oślepiający. Strażacy mieli nadzieję, że deszcz szybko nadejdzie, im szybciej, tym lepiej.
      Przybyli nader pośpiesznie, a młodsi strażacy biegali w podnieceniu, rozwijając węże pożarnicze i luzując toporki; starsi zaś od pierwszego rzutu oka poznali, że budynek jest nie do uratowania i nie byli nawet pewni, czy pożar nie przerzuci się na sąsiednie domy. Nagle czarny bentley wziął poślizgiem zakręt, wjechał na chodnik z szybkością nieco przekraczającą sześćdziesiąt mil na godzinę i z piskiem hamulców zatrzymał się o pół cala od ściany księgarni. Skrajnie podniecony młody człowiek w ciemnych okularach wyskoczył i podbiegł do drzwi płonącej księgarni.
      Zatrzymał go strażak.
       Czy pan jest właścicielem tego interesu? - zapytał.
       Czyś pan zgłupiał? Czyja wyglądam na księgarza?
       Doprawdy nie mam pojęcia, proszę pana. Pozory mogą bardzo mylić. Na przykład ja jestem strażakiem. Jednak podczas spotkań towarzyskich ludzie nieświadomi mojego zawodu często naprawdę przypuszczają, że jestem dyplomowanym księgowym albo dyrektorem towarzystwa handlowego. Niech pan sobie wyobrazi mnie bez munduru i jakiż gatunek człowieka ujrzy pan przed sobą? Szczerze.
       Gadułę  odparł Crowley i wpadł do księgarni.
      Łatwiej było powiedzieć, niż zrobić, bo aby się tam dostać, Crowley musiał wyminąć pół tuzina strażaków, dwóch policjantów oraz licznych interesujących nocnych typów z Soho56, którzy wylegli wcześnie i gorąco dyskutowali we własnym gronie, jaka to grupa społeczna rozjaśniła w ten sposób popołudnie i dlaczego.
      Crowley przepchnął się przez nich. Prawie nie zaszczycili go spojrzeniem. Następnie pchnął drzwi i wkroczył do ognistej otchłani. Płonęła cała księgarnia.
       Azirafalu!  zawołał.  Azirafalu, ty... ty głupi... Azirafalu!? Jesteś tutaj?
      Bez odpowiedzi. Tylko trzeszczenie palącego się papieru, rozpryskiwanie się szklą, gdy ogień dotarł do pokoi na górze, łoskot walących się belek.
      Rozglądał się po sklepie pośpiesznie, rozpaczliwie szukając anioła, szukając pomocy.
      W przeciwległym kącie przewróciła się półka, zasypując podłogę kaskadą płomienistych książek. Ogień huczał wokoło, ale Crowley nie zwracał na to uwagi. Jego lewa nogawka zatliła się; ugasił ją jednym spojrzeniem.
       Halo? Azirafalu? Na litość Bo... Sza... na czyjąś litość! Azirafalu!
      Witryna sklepowa rozpadła się od uderzenia z zewnątrz.
      Crowley odwrócił się, drgnął i nieoczekiwanie strumień wody trafił go w piersi, obalając na ziemię.
      Jego okulary poleciały w drugi kąt pokoju i zmieniły w kałużę płonącego plastiku. Ukazały się żółte oczy ze szparą pionowych źrenic. Mokry i parujący, z usmoloną twarzą, na czworakach w rozpalonej księgarni, Crowley przeklinał Azirafala i niewysłowiony plan i to, co na Górze i to, co na Dole.
      A potem opuścił wzrok i dostrzegł ją. Książkę. Książkę, którą dziewczyna pozostawiła w samochodzie w Tadfield w czwartkową noc. Okładkę miała z lekka przypaloną, ale cudownym trafem nie była uszkodzona. Podniósł ją, wcisnął do kieszeni marynarki, wyprostował się niepewnie i otrzepał.
      Strop nad nim załamał się. Z rykiem i potężnym wstrząsem budynek zapadł się w sobie, siejąc deszczem cegieł, belek i płonących szczątków.
      Na zewnątrz policja odpychała przechodniów, a strażak wyjaśniał wszystkim, którzy chcieli tego słuchać:
       Nie byłem w stanie go zatrzymać. Musiał zwariować. Albo był pijany. Po prostu wpadł do środka. Nie mogłem go powstrzymać. Szaleniec. Wleciał prosto tam. Straszliwa śmierć. Straszliwa, straszliwa. Po prostu wpadł tam do środka...
      A wtedy Crowley wyszedł z płomieni.
      Policjanci i strażacy popatrzyli na niego, zauważyli wyraz jego twarzy i pozostali dokładnie tam, gdzie byli dotychczas.
      Wsiadł do bentleya i cofnął wóz na jezdnię, objechał strażacką ciężarówkę, wjechał na Wardour Street i oddalił się w gęstniejącą ciemność wieczoru.
      Patrzyli na szybko niknący wóz. Wreszcie odezwał się jeden z policjantów:
       Przy takiej pogodzie powinien zapalić światła - rzekł bezbarwnym głosem.
       Szczególnie przy takiej szybkości. To może być niebezpieczne - zgodził się drugi głuchym, martwym tonem i wszyscy stali tak w blasku i gorącu płonącej księgarni, zastanawiając się, co się dzieje ze światem, który, jak sądzili dotychczas, rozumieli.
      Strzeliła niebiesko-biała błyskawica, przelatując po czarnym od chmur niebie, rozległ się grzmot tak głośny, że aż bolesny i lunął deszcz.
      
ROZDZIAŁ XV
      
      
      Jechała na czerwonym motocyklu. Nie była to wesoła czerwień hondy; ta czerwień była głęboka i krwawa, nasycona, ciemna i obrzydliwa. Poza tym motor był normalny, zwyczajny, nie licząc przymocowanego z boku miecza w pochwie.
      Hełm miała szkarłatny, a skórzaną kurtkę koloru starego wina. Rubinowymi ćwiekami wypisano na jej plecach słowa: ANIOŁOWIE PIEKŁA.
      Było dziesięć po pierwszej w dzień i było ciemno, wilgotno i paskudnie. Autostrada świeciła pustkami, a kobieta w czerwieni z rykiem czerwonego motocykla leciała wzdłuż niej, uśmiechając się leniwie.
      Do tej pory dzień okazał się dobry. Coś w widoku pięknej kobiety na potężnym motocyklu z przywieszonym mieczem wywierało szalone wrażenie na mężczyznach pewnego typu. Jak dotąd, czterech komiwojażerów próbowało ją prześcignąć i obecnie kawałki fordów sierra zdobiły barierki ochronne oraz filary wiaduktów wzdłuż czterdziestu mil autostrady.
      Wjechała na postój i weszła do kawiarni pod Wesołym Wieprzem". Za kontuarem znudzona kelnerka cerowała skarpetkę, a grupa ubranych w czarne skóry motocyklistów - brutalnych, włochatych, brudnych i ogromnych - tłoczyła się wokół jeszcze wyższego osobnika w czarnym płaszczu. Zdecydowanie rozgrywał grę na czymś, co w minionych latach byłoby jednorękim bandytą, obecnie zaś miało ekran i występowało pod nazwą QUIZ RÓŻNOŚCI. Publiczność mówiła na przykład:
       To jest D! Naciśnij D... Ojciec chrzestny" musiał dostać więcej Oscarów niż Przeminęło z wiatrem"!
       Laleczka na Sznurku"! Sandie Shaw! Na bank. Jestem pewien jak jasny gwint!
       Tysiąc sześćset sześćdziesiąt sześć!
       Nie, ty głupi bucu! Wtedy był pożar! Zaraza była w tysiąc sześćset sześćdziesiątym piątym!
       To jest B... Wielki mur chiński nie należał do siedmiu cudów świata!
      Do wyboru były cztery zakresy: Muzyka pop", Sport", Wydarzenia bieżące" oraz Wiedza ogólna".
      Wysoki motocyklista w czerni, nie zdejmując hełmu, naciskał guziki, praktycznie nie zwracając uwagi na swych kibiców. Tak czy inaczej nieustannie wygrywał.
      Czerwona motocyklistka podeszła do kontuaru.
       Proszę herbatę. Oraz kanapkę z serem - powiedziała.
       Sama jesteś, kochanie? - spytała kelnerka, stawiając na kontuarze filiżankę herbaty oraz coś białego, suchego i twardego.
       Czekam na przyjaciół.
       Ach - odparła tamta, odgryzając nitkę. - No, lepiej będzie, jeśli poczekasz tutaj. Na zewnątrz jest piekło.
       Nie  odrzekła. Jeszcze nie.
      Usiadła przy stoliku pod oknem z widokiem na parking i zaczęła czekać. W głębi lokalu słyszała głosy zgromadzonych przy maszynie quizowej.
       Coś nowego. Ile razy Anglia oficjalnie była w stanie wojny z Francją od roku tysiąc sześćdziesiątego szóstego?
       Dwadzieścia? Nii, tyle, to ni... Och. Było. No, ja nie kumam.
       Wojna Stanów Zjednoczonych z Meksykiem? Ja wiem. To był czerwiec tysiąc osiemset czterdziestego piątego. D... widzisz? Ci powiedziałem!
      Przedostatni wzrostem z motocyklistów, Pigbog (6 stóp 3 cale) szepnął do najniższego, Greasera (6 stóp 2 cale):
       A co się stało ze Sportem"?
      Pigbog miał na kostkach jednej dłoni wytatuowane LOVE, na drugiej HATE.
       To tam w środku wybiera na los. Znaczy się, robią to mikro-czipami. Na pewno ma miliony różnych tematów w środku, w pamięci RAM.
      Na kostkach prawej dłoni miał wypisane FISH, na lewej CHIP57.
       Muzyka pop", Wydarzenia bieżące", Wiedza ogólna" i Wojny". Jeszcze nigdy żem tu nie widział wojen. - Pigbog wyprostował dłonie, aż mu trzasnęło w stawach i pociągnął za kółko na puszce piwa. Jednym haustem wychylił połowę, czknął beztrosko i westchnął.  Bym wolał, żeby dali więcy zakichanych pytań z Biblii.
       Po co? - Greaserowi nigdy nie przyszło do głowy, żeby Pigbog był znawcą Biblii.
       A bo, a no, pamiętasz ten kawałek odwalony w Brighton?
       O, jakże. Żeś był za strażnika - powiedział Greaser z odcieniem zazdrości w głosie.
       A bo żem musiał siedzieć w tym hotelu, gdzie moja mać pracowała, wisz? Czy miesiące. I nic do czytania, tylko ten skurwiel Gideon58 zapomniał tam swojej Biblii. Się jakoś przylepia do mózgu.
      Następny motocykl, czarny jak węgiel i błyszczący, wjechał na parking.
      Otworzyły się drzwi kawiarni. Przez lokal przeleciał zimny powiew; mężczyzna ubrany w czarne skóry, z krótką czarną, brodą, podszedł do stolika, usiadł koło kobiety w czerwieni, a motocykliści koło maszyny do wideoąuizów zauważyli, jak są głodni i oddelegowali Skuzza, żeby im przyniósł coś do jedzenia. Wszyscy, z wyjątkiem gracza, który nie odezwał się ani słowem i tylko naciskał guziki z właściwymi odpowiedziami, a jego wygrane gromadziły się na tacy u spodu maszyny.
       Nie widziałam cię od czasów Mafekingu59  powiedziała Czerwona. Jak ci tam szło?
       Bardzo byłem zajęty  odparł Czarny.  Spędziłem mnóstwo ,. czasu w Ameryce. I robiłem krótkie wycieczki po świecie. Dla zabicia czasu, doprawdy.
       Co to znaczy, że nie macie pasztetu z wołowiny i cynaderek60 ? - zapytał szczerze dotknięty Skuzz.
       Myślałam, że jeszcze mamy, ale okazało się, że nie  odrzekła -i kobieta.
       Zabawne uczucie, kiedy zgromadziliśmy się wszyscy w ten : sposób  powiedziała Czerwona
       Zabawne?
       No, wiecie. Gdy po spędzeniu tylu tysięcy lat na oczekiwaniu wielkiego dnia, on wreszcie nadchodzi. Jak czekanie na Gwiazdkę. Albo urodziny.
       My nie mamy urodzin.
       Nie powiedziałam, że mamy. Powiedziałam tylko, że to jest coś podobnego.
       Prawdę powiedziawszy - przyznała się kobieta - wygląda, że już nic nam nie zostało. Z wyjątkiem tego kawałka pizzy.
       A czy jest z anszułami? - spytał zgnębiony Skuzz. Nikt z ich bandy nie lubił anchois. Ani oliwek.
       Tak, kochanie. Anchois i oliwki. Podać?
      Skuzz smutnie pokręcił głową. Z burczącym z głodu brzuchem wrócił do maszyny do gry. Wielki Ted robił się drażliwy, gdy głodny, a gdy Wielki Ted robił się drażliwy, każdemu się obrywało.
      Na ekranie maszyny pojawiła się nowa kategoria. Teraz były pytania z zakresu Muzyki pop", Wydarzeń bieżących", Głodu" i Wojny". Wyglądało, że motocykliści są odrobinę gorzej poinformowani na temat klęsk głodu, niż wojny, przynajmniej jeśli szło o irlandzki głód ziemniaczany z 1846 r., angielski głód powszechny z 1315 r. czy głód narkotyczny z 1969 r. w San Francisco; ale gracz nadal wygrywał maksymalną liczbę punktów, co podkreślały słyszalne co pewien czas warkoty, stuki i brzęki, gdy maszyna wysypywała na tacę monety funtowe.
       Na południu pogoda wygląda nieco niebezpiecznie - rzekła Czerwona.
      Czarny przypatrzył się ciemniejącym chmurom.
       Nie. Dla mnie jest piękna. Lada chwila będzie burza z piorunami.
      Czerwona obejrzała swoje paznokcie.
       To dobrze. Bez solidnej burzy nie byłoby tak jak trzeba. Nie wiesz czasem, jak daleko jedziemy?
      Czarny wzruszył ramionami.
       Paręset mil.
      Jakoś mi się wydawało, że to będzie dalej. Tyle czekania i ledwie paręset mil.
       Nie podróż jest ważna - zauważył Czarny - ale przybycie na miejsce.
      Z zewnątrz doleciał ryk. Był to ryk motocykla z zepsutą rurą wydechową, nie wyregulowanym zapłonem, przeciekającym gaźni-kiem. Nie trzeba było nawet widzieć motoru, by wyobrazić sobie chmury czarnego dymu, w jakich podróżował, plamy oleju, które za sobą zostawiał i trop z drobnych części motocyklowych przyborów, który ciągnął się za nim wzdłuż dróg.
      Czarny podszedł do kontuaru.
       Proszę cztery herbaty - powiedział. - Jedna bez śmietanki.
      Drzwi kawiarni otworzyły się. Do środka wszedł młodzieniec w przykurzonych białych skórach, a za nim wiatr wmiótł na salę puste torebki po frytkach, gazety i opakowania po lodach. Zatańczyły kołem przy nim jak rozbawione dzieci, a następnie padły wyczerpane na podłogę.
       Czworo was jest, prawda, kochanie? - spytała kobieta. Próbowała znaleźć parę czystych filiżanek i łyżeczek do herbaty, ale nagle cała półka okazała się pokryta cienką warstewką oleju silnikowego i zasuszonych śladów jajka.
       Tylu będzie  powiedział mężczyzna w czerni, wziął herbaty i zaniósł do stolika, gdzie czekali nań koledzy.
       Nie widać go? - zapytał chłopiec w bieli. Potrząsnęli głowami.
      Przy ekranie wybuchła sprzeczka (obecnie ukazywał hasła: Wojna", Głód", Skażenie" oraz Muzyka pop 1962-1979").
       Elvis Presley? Absolutnie będzie C; to w siedemdziesiątym siódmym uderzył w kalendarz, no nie?
       Nie. D. Tysiąc dziewięćset siedemdziesiąt sześć. Mur-beton.
       Ano. Tego roku, co Bing Crosby.
       I Marc Bolan. Zimny trup. To ciśnij D. Jazda. Wysoka postać nie zrobiła najmniejszego ruchu w stronę przycisków.
       Coś tak zgorzał? - spytał kłótliwie Wielki Ted.  Dawaj. Ciśnij D. Elvis Presley umarł w tysiąc dziewięćset siedemdziesiątym szóstym.
       NIE OBCHODZI MNIE, CO TU JEST POWIEDZIANE -odrzekł wysoki motocyklista. - NIE DOTKNĄŁEM GO NAWET PALCEM.
      Trójka przy stoliku odwróciła się jak jeden. Przemówiła Czerwona.
       Kiedyś się tu dostał? - zapytała.
      Wysoki podszedł do stolika, zostawiając za sobą zdumionych motocyklistów i wygrane.
       NIGDY NIE ODCHODZIŁEM - powiedział, a jego głos brzmiał jak głuche echo z nocnych miejsc, jak zimna bryła głosu, szara i martwa. Gdyby ten głos był kamieniem, miałby na sobie od dawna wykute nazwisko i dwie daty.
       Lordzie, herbata ci stygnie - rzekł Głód.
       Jakże dawno to było - powiedziała Wojna. Strzeliła błyskawica i niemal natychmiast po niej rozległ się niski poryk grzmotu.
       Przepiękna pogoda na tę okazję  zauważył Skażenie61.
      TAK.
      Ta wymiana zdań coraz bardziej zdumiewała zgromadzonych przy maszynie do gry motocyklistów. Prowadzeni przez Wielkiego Teda poczłapali do stolika i wpatrzyli się w czwórkę obcych.
      Nie umknęło ich uwagi, że wszyscy obcy mieli na kurtkach napisy ANIOŁOWIE PIEKŁA. A gdy już mowa o Aniołach, to wyglądali absolutnie lipnie: przede wszystkim byli zbyt czyści, a żaden z czwórki nie wyglądał na takiego, który złamał komuś rękę po prostu dlatego, że było niedzielne popołudnie, a w TV nie dawali nic dobrego. Do tego wszystkiego jeden z Aniołów był kobietą, i to nie jeżdżącą na tylnym siedzeniu czyjegoś motoru, lecz taką, co sobie pozwoliła na własny, jakby miała jakiekolwiek prawo do tego.
       I to wy jesteście Aniołami Piekła? - spytał sarkastycznie Wielki Ted. Jeśli jest cokolwiek, czego Aniołowie Piekła nie tolerują, to są to niedzielni motocykliści62.
      Czworo obcych kiwnęło głowami.
       A z której kapituły63?
      Wysoki nieznajomy popatrzył na Wielkiego Teda. Następnie wstał. Był to skomplikowany ruch; gdyby na brzegach oceanów nocy stały leżaki, otwierałyby się podobnie.
      Zdawało się, że prostuje się przez całą wieczność.
      Na głowie miał ciemny hełm, zupełnie skrywający jego twarz. Do tego, jak zauważył Wielki Ted, zrobiony z dziwacznego plastiku, fakby na niego patrzeć, widziało się tylko własną twarz.
       APOKALIPSA - powiedział. - ROZDZIAŁ SZÓSTY.
       Wiersze drugi do ósmego  dodał usłużnie młodzieniec w bieli.
      Wielki Ted utkwił wzrok w czworgu. Zaczął wysuwać do przodu dolną szczękę, a mała, niebieska żyłka na jego skroni zaczęła pulsować.
       Co to się ma znaczyć?  zapytał.
      Ktoś go pociągnął za rękaw. Był to Pigbog, który pod brudem nabrał szczególnego odcienia szarości.
       To znaczy, że wpadliśmy w kłopoty - powiedział Pigbog.
      I wtedy wysoki nieznajomy powoli podniósł jasną rękawicę motocyklową i uniósł przyłbicę hełmu, zaś Wielki Ted po raz pierwszy odkąd istniał, zaczął żałować, że nie prowadził przyzwoitszego życia.
      Jezu Chryste! jęknął.
       Myślę, że On może przybyć za minutkę - odezwał się nagląco Pigbog. - Prawdopodobnie szuka miejsca do zaparkowania motocykla. Chodźmy stąd zapisać się do jakiegoś klubu młodzieżowego albo co...
      Ale nieulękła ignorancja Wielkiego Teda była jego tarczą i zbroją. Nie drgnął.
       Jejku  powiedział. - Aniołowie Piekła. Wojna rzuciła mu niedbały ukłon.
       To my, Wielki Tedzie - powiedziała. - Autentyk. Głód kiwnął głową.
       Dobra, stara firma - powiedział.
      Skażenie zdjął swój kask i potrząsnął długimi, białymi włosami. Przejął funkcję, gdy Zaraza, burcząc coś na temat penicyliny, odeszła na emeryturę w 1936 roku. Gdybyż tylko wiedziała, jakie możliwości skrywała przyszłość...
       Inni obiecują - powiedział.  My wykonujemy.  Wielki Ted popatrzył na Czwartego Jeźdźca.
       To ja jużem cię pierwej widział - rzekł. - Żeś był na okładce albumu Blue Oyster Cult. I mam pierścionek z twoją... twoją... twoją głową na niem.
       TRAFIAM WSZĘDZIE.
      Jejku. - Wielka twarz Wielkiego Teda zmarszczyła się od wysiłku myślenia. Jakiem motorem jeździsz?  zapytał.
      
      * * *
      
      Wokół odkrywki szalała burza. Sznur z zawieszoną na nim starą oponą tańczył na wichrze. Czasami arkusz blachy, relikt próby zbudowania szałasu, zrywał się z wątłej uwięzi i odlatywał precz.
      ONI zbili się w gromadkę, wpatrując się w Adama. Wydawał się jakiś większy. Pies siedział i warczał. Myślał o wszystkich zapachach, które straci. W Piekle nic nie pachniało prócz siarki. Podczas gdy niektóre z nich tutaj były, były... no cóż, prawdą jest, że w Piekle suk także nie ma.
      Adam chodził w podnieceniu wielkimi krokami, wymachując rękami w powietrzu.
       Zabawę będziemy mieli bez końca  powiedział.  Będą wyprawy i wszystko. Spodziewam się, że wkrótce uda mi się zrobić coś, aby te stare puszcze znów rosły.
       Ale... ale kto... kto będzie, wiesz, robił całe gotowanie i pranie i podobne rzeczy?  spytał drżącym głosem Brian.
       Nikt nie będzie robił żadnych takich - powiedział Adam. -Możecie mieć każde jedzenie, jakie zechcecie, kupy frytek, smażoną cebulkę, cokolwiek wam się spodoba. I nigdy nie musieć nosić nowych ubrań albo kąpać się, jeśli nie chcecie ani w ogóle. Ani iść do szkoły. Ani robić niczego, czego nie zechcecie, już nigdy. Będziemy zawsze niegrzeczni!
      
      * * *
      
      Księżyc wzeszedł nad górami Kookamundi. Tej nocy świecił bardzo jasno.
      Johnny Dwie Kości siedział w czerwonym zagłębieniu pustyni. Było to święte miejsce, gdzie dwie odwieczne skały, uformowane w Czasach Snów, leżały tak, jak od początku. Wędrówka Johnny'ego Dwie Kości miała się ku końcowi. Policzki i klatkę piersiową miał wysmarowane czerwoną ochrą i śpiewał starą pieśń, coś w rodzaju śpiewanej mapy gór, a w pyle rysował wzory swym oszczepem.
      Nic nie jadł od dwóch dni, nie spal także. Zbliżał się do stanu transu przynoszącego mu jedność z pustkowiem, zapewniając mu łączność duchową z przodkami.
      Już prawie to osiągnął.
      Prawie...
      Zamrugał oczami. Rozejrzał się zdziwiony.
       PRZEPRASZAM, DROGI CHŁOPCZE - powiedział do siebie głośno i wyraźnie, z bardzo dobrą dykcją. - CZY MASZ MOŻE POJĘCIE, GDZIE JA SIĘ ZNALAZŁEM?
       Kto to powiedział? - zapytał Johnny Dwie Kości. Jego usta otworzyły się.
       TO JA.
      Johnny podrapał się z namysłem.
       To wobec tego jesteś jednym z moich przodków, tak, przyjacielu?
       OCH. NIEWĄTPLIWIE, DROGI CHŁOPCZE. NIEWĄTPLIWIE. W PEWNYM SENSIE. TERAZ WRÓĆMY DO MEGO PIERWSZEGO PYTANIA. GDZIE JA JESTEM?
       Ale jeśli jesteś jednym z moich przodków - kontynuował Johnny Dwie Kości - czemu mówisz jak ciota?
      ACH. AUSTRALIA - powiedziały usta Johnny'ego Dwie Kości, wymawiając to słowo tak, jakby powinny zostać gruntownie zdezynfekowane, nim wymówią je ponownie. - OJEJ. CÓŻ, TAK CZY OWAK DZIĘKUJĘ CI.
       Co? Co? - zapytał Johnny Dwie Kości.
      Usiadł w piasku i czekał, i czekał, ale odpowiedzi się nie doczekał. Azirafal ruszył dalej.
      
      * * *
      
      Cytryna Dwukonna był tonton macoute, wędrownym ho-unganem64, niósł na ramieniu torbę zawierającą rośliny magiczne, rośliny lecznicze, szczątki dzikiego kota, czarne świece, proszek wytworzony głównie ze skóry pewnej suszonej ryby, zdechłą stonogę, pół butelki Chivas Regał, dziesięć papierosów rothmans oraz egzemplarz Co słychać na Haiti".
      Podniósł nóż, a potem jednym wypróbowanym ruchem urżnął głowę czarnemu kogutowi. Krew trysnęła na jego prawą rękę.
       Loa, nawiedź mnie - zaintonował. - Gros Bon Ange przyjdź do mnie.
       GDZIE JESTEM? - powiedział sam do siebie.
       Czy to mój Gros Bon Ange? spytał siebie.
       UWAŻAM, ŻE PYTANIE JEST NADER OSOBISTE - odrzekł. - TO ZNACZY W OBECNEJ SYTUACJI. ALE CZYNI SIĘ STARANIA, DO PEWNEGO STOPNIA. ROBI SIĘ, CO MOŻNA.
      Cytryna zauważył, że jedna z jego rąk sięga po koguta.
       DOŚĆ NIEHIGIENICZNE MIEJSCA NA GOTOWANIE, NIE UWAŻASZ? TUTAJ, W DŻUNGLI. CZY MAMY ROŻEN, CO?! CO TO ZA MIEJSCE?!
       Haityjskie.
       A NIECH TO! WCALE NIE BLISKO. ALE MOGŁO BYĆ GORZEJ, ACH, PORA MI W DROGĘ. BĄDŹ ZDRÓW. I Cytryna Dwukonna był już tylk^Bram w swej głowie.
       Do dupy z Loasami  mruknął pod nosem. Przez chwilę patrzył tępo w przestrzeń, a potem sięgnął po torbę i Chivas Regał. Istnieją przynajmniej dwa sposoby, by z kogoś zrobić zombi. Wybrał najłatwiejszy.
      Z plaż głośno dobiegały uderzenia przyboju. Palmy zatrzęsły się.
      Nachodziła burza.
      
      * * *
      
      Światła rozjarzyły się. Ewangeliczny chór Kabel Energetyczny (Nebraska) wybuchnął hymnem Jezus jest monterem telefonicznym w centralce mego życia", prawie zagłuszając wycie coraz silniejszego wiatru.
      Marvin O. Bagman poprawił krawat, w lustrze skontrolował swój uśmiech, poklepał po tyłku swą osobistą asystentkę (Panna Cin-di Kellerhals, Dziewczyna Miesiąca lipcowego numeru Penthouse" sprzed trzech lat, ale odrzuciła to wszystko z chwilą, gdy zrobiła karierę) i wstąpił na podłogę studia.
      Jezus nie odłoży słuchawki nim ukończysz rozmowę, Z nim nigdy nie ma pomyłkowych połączeń, A gdy nadejdzie rachunek, wszystko będzie wymienione jak należy, Bo on jest monterem telefonicznym w centralce mego życia
       śpiewał chór. Marvin lubił tę pieśń. Sam ją napisał.
      Do innych napisanych przez niego pieśni należały: Wesoły Mister Jezus", Jezu, czy mogę odejść i zamieszkać u Ciebie?", Ten drogi płomienny krzyż", Jezus jest nalepką na zderzaku mojej duszy" oraz Gdy mnie ogarnia uniesienie, chwytaj kierownicę mej furgonetki". Znajdowały się wszystkie w Jezus jest mym kumplem" (LP, kaseta i CD) i co cztery minuty były reklamowane w audycji ewangelizacyjnej Bagmana65.
      Pomimo że wiersze piosenek się nie rymowały ani z reguły nie było w nich żadnego sensu i że Marvin, niezbyt uzdolniony muzycznie, ukradł wszystkie melodie ze zbioru starych pieśni country, sprzedano ponad cztery miliony egzemplarzy Jezus jest mym kumplem".
      Marvin wystartował jako pieśniarz country, śpiewając stare utwory Conwaya Twitty i Johnny'ego Casha.
      Dawał regularnie koncerty na żywo w więzieniu San Quen-tin, póki ludzie od praw obywatelskich nie wydobyli go stamtąd na podstawie ustawy o okrutnym i wyjątkowym trybie odbywania kary.
      A wtedy Marvin nabawił się religii. Nie cichej, osobistej, obejmującej dobre uczynki i przyzwoite życie; nawet nie tej, która pociąga za sobą włożenie garnituru i dzwonienie do drzwi mieszkań, lecz tej, która polega na posiadaniu własnej sieci TV i powodowaniu, by ludzie przysyłali pieniądze.
      Stworzył bezbłędny program telewizyjny: Godzinę Energetyczną Marvina (program, który fundamentalistom przyniósł radość). Cztery trzyminutowe hymny z longplaya, dwadzieścia minut ognia piekielnego i pięć minut uzdrawiania. (Pozostałe dwadzieścia trzy minuty zajmowało na przemian przymilanie się, błaganie, straszenie, upraszanie, a od czasu do czasu po prostu żądanie pieniędzy.) Początkowo naprawdę przyprowadzał do studia ludzi, których uzdrawiał, ale przekonał się, że jest to zbyt skomplikowane, obecnie więc tylko ogłaszał świadeS^|ť uprzejmie nadsyłane mu przez widzów z całej Ameryki cudownie uleczonych w czasie oglądania programu. To było znacznie prostsze - nie musiał już wynajmować aktorów, a żadnym sposobem nikt nie mógł sprawdzić, w ilu wypadkach rzeczywiście odniósł sukces66.
      Świat jest o wiele bardziej skomplikowany, niż sądzi większość ludzi. Wiele osób uważało na przykład, że Marvin nie jest prawdziwie wierzący, ponieważ zarabiał na tym tyle pieniędzy. Mylili się. On wierzył całym sercem. I mnóstwo z napływających pieniędzy wydawał na to, co według niego było dziełem Pańskim.
      Na linii telefonicznej do Zbawiciela nigdy nie ma zakłóceń, Jest pod swym numerem o każdej porze, dniem i nocą, A gdy nakręcisz J-E-Z-U-S, połączenie jest zawsze bezpłatne, On jest monterem telefonicznym w centralce mego życia.
      Gdy skończyła się pierwsza pieśń, Marvin stanął przed kamerami i wzniósł ręce, prosząc skromnie o ciszę. W reżyserce ściszono taśmę z oklaskami.
       Bracia i siostry, dziękuję, dziękuję, czyż to nie było piękne? I pamiętajcie, że możecie usłyszeć tę pieśń i inne, równie budujące nagrania z płyty Jezus jest mym kumplem", wystarczy, jeśli zatelefonujecie teraz pod numer 1-800-CASH i zgłosicie wasz dar.
      Spoważniał.
       Bracia i siostry, mam wiadomość dla was wszystkich, pilną wiadomość od naszego Pana, dla was wszystkich, mężczyzn, kobiet i małych dzieci, przyjaciele, opowiem więc wam o Apokalipsie. Wszystko to macie w waszych Bibliach, w Objawieniu, które nasz Pan dał świętemu Janowi na Patmos, oraz w Księdze Daniela. Pan zawsze, przyjaciele, mówi po prostu o waszej przyszłości. A więc co się zdarzy?
      Wojna. Zaraza. Głód. Śmierć. Rzeki krwi. Wielkie trzęsienia ziemi. Rakiety nuklearne. Straszliwe czasy nadchodzą, bracia i siostry. I jest tylko jeden sposób, by ich uniknąć.
      Nim nadejdzie zniszczenie, nim wyjadą Czterej Jeźdźcy Apokalipsy, nim nuklearne rakiety spadną jak deszcz na niewierzących, wtedy nadejdzie Wniebowzięcie.
      Co to takiego Wniebowzięcie? Słyszę jak wołacie.
      Gdy nadejdzie Wniebowzięcie, bracia i siostry, wszyscy prawdziwi wierzący zostaną wzniesieni w powietrze; ono zupełnie nie będzie się interesować, co robicie; możecie być w wannie, możecie być przy pracy, możecie prowadzić samochód albo zwyczajnie siedzieć w domu i czytać Biblię. Nagle znajdziecie się w powietrzu, w doskonałych i niezniszczalnych ciałach. I będziecie wysoko w powietrzu, patrzący z góry na świat, na który nadciągną lata zniszczenia. Tylko wierzący zostaną ocaleni, tylko ci z was, którzy narodzili się na nowo unikną bólu i śmierci, i okropności, i ognia. A wtedy rozpocznie się wielka wojna między Niebem i Piekłem, i Niebo zniszczy siły Piekła, i Bóg otrze łzy cierpiących, i nie będzie już więcej śmierci ani zmartwień, ani płaczu, ani bólu i będziecie się kąpać w chwale na zawsze i na zawsze...
      Nagle przerwał.
       NO, CAŁKIEM NIEZŁA PRÓBA - oświadczył zupełnie innym głosem. - TYLKO, ŻE TO BĘDZIE ZUPEŁNIE INACZEJ. NAPRAWDĘ INACZEJ
      CHCĘ POWIEDZIEĆ, ŻE MASZ RACJĘ CO DO OGNIA I WOJNY I TAK DALEJ. ALE TO GADANIE O WNIEBOWZIĘCIU... NO, GDYBYŚ MÓGŁ ZOBACZYĆ TO WSZYSTKO W NIEBIOSACH... TE ZWARTE SZEREGI, CIĄGNĄCE SIĘ TAK DALEKO JAK TYLKO MOŻNA SOBI^VYOBRAZIĆ I JESZCZE DALEJ, MILA ZA MILĄ, Z OGNISTYMLMIECZAMII TAK DALEJ; NO WIĘC, PRÓBUJĘ CI WYTŁUMACZYĆ, ŻE KTO BY TAM MIAŁ CZAS WŁÓCZYĆ SIĘ, BY WYBIERAĆ LUDZI I CISKAĆ NIMI W POWIETRZE, ABY SOBIE DRWILI Z LUDZI UMIERAJĄCYCH NA CHOROBĘ POPROMIENNĄ NA WYSCHŁEJ I PŁONĄCEJ ZIEMI POD NIMI? JEŚLI TAKIE MASZ POJĘCIE O TYM, CO JEST MORALNIE DO PRZYJĘCIA, DODAŁBYM.
      I TA GADANINA O NIEBIOSACH NIEUCHRONNIE ZWYCIĘŻAJĄCYCH... NO, SZCZERZE MÓWIĄC, GDYBY TO WSZYSTKO BYŁO TAK MUROWANIE PEWNE, PRZEDE WSZYSTKIM NIE BYŁOBY NIEBIAŃSKIEJ WOJNY, PRAWDA? TO PROPAGANDA. I NIC WIĘCEJ. NIE MAMY WIĘCEJ NIŻ PIĘĆDZIESIĄT PROCENT SZANS, ŻE NASZE BĘDZIE NA WIERZCHU. RÓWNIE DOBRZE MOŻECIE ZADZWONIĆ DO SATANISTÓW I POSTAWIĆ NA TAMTĄ STRONĘ, DLA BEZPIECZEŃSTWA, CHOĆ
      MÓWIĄC SZCZERZE, GDY SPADNIE OGIEŃ I WZNIOSĄ SIĘ MORZA KRWI I TAK WSZYSCY ZOSTANIECIE ZALICZENI DO STRAT WOJENNYCH LUDNOŚCI CYWILNEJ, KTOKOLWIEK WYGRA. CZYLI, JEŚLI WZIĄĆ POD UWAGĘ NASZĄ WOJNĘ I WASZĄ WOJNĘ, ZABICI ZOSTANĄ WSZYSCY I NIECH TAM BÓG JAKOŚ ICH SOBIE POSORTUJE, PRAWDA?
      SWOJĄ DROGĄ PRZEPRASZAM, ŻE TU TAK STOJĘ I PAPLĘ. MAM TYLKO JEDNO KRÓTKIE PYTANIE: GDZIE JA JESTEM?
      Marvin O. Bagman stopniowo fioletowiał.
       To szatan! Boże, ratuj mnie! Diabeł przeze mnie przemawia! - wybuchnął i zaraz sam sobie przerwał: ALEŻ NIE, PRAWDĘ MÓWIĄC WRĘCZ PRZECIWNIE. JESTEM ANIOłEM. ACH. TO MUSI BYĆ AMERYKA, NIEPRAWDAŻ? BARDZO PRZEPRA SZAM, NIE MOGĘ DŁUŻEJ ZOSTAĆ...
      Nastąpiła przerwa. Marvin próbował otworzyć usta, ale nic z tego nie wyszło. Cokolwiek tam siedziało wjego głowie, rozglądało się. Spojrzało nim na ekipę telewizyjną, na tych, którzy telefonowali po policję lub łkali po kątach. Popatrzyło na bladych jak ściana kamerzystów.
       BOZIU - on (ono) powiedział (o) - CZY WYSTĘPUJĘ W TELEWIZJI?
      
      * * *
      
      Crowley pędził po Oxford Street, robiąc sto dwadzieścia mil na godzinę.
      Sięgnął do schowka na rękawiczki po zapasowe ciemne okulary, ale znalazł tylko kasety. Poirytowany chwycił jedną na chybił trafił i wepchnął do odtwarzacza.
      Miał ochotę na Bacha, ale zadowoliliby go The Travelling Wilburys.
      Potrzebujemy tylko Radia Gaga - zaśpiewał Freddie Mercury. Potrzebuję tego, czego nie ma  pomyślał Crowley.
      Dziewięćdziesiątką objechał w zakazanym kierunku rondo Marble Arch. Od błyskawic niebo nad Londynem migotało jak ; 'psująca się świetlówka.
      Rozszalałe niebo nad Londynem, pomyślał Crowley. I wiedziałem, że koniec jest bliski. Kto to napisał? Chyba Chesterton? Jedyny poeta dwudziestego wieku, który choć trochę zbliżył się do prawdy.
      Bentley kierował się poza Londyn, a Crowley siedział wygodnie oparty na miejscu kierowcy i przeglądał okopcony egzemplarz Przistoynych i akuratnych profecyi Agnes Nutter".
      Pod koniec książki znalazł złożony arkusz papieru pokryty wyraźnym jak sztychowane pismem Azirafala. Rozłożył go (w tym czasie bentley sam przeszedł na trzeci bieg i przyśpieszył, by ominąć wynurzającą się niespodzianie z bocznej ulicy ciężarówkę wyładowaną owocami), a potem przeczytał ponowljie.
      A potem przeczytał jeszcze raz, czując coraz większy chłód w żołądku. Samochód nagle zmienił kierunek. Teraz jechał w stronę wsi Tadfield, Oxfordshire. Jeśli się pośpieszy, może tam dotrzeć w ciągu godziny.
      A prawdę powiedziawszy, poza Tadfield nie miał już gdzie jechać.
      Skończyła się kaseta i włączyło radio samochodowe.
       ...godzina pytań dla działkowców, nadawana dla was z klubu ogrodowego Tadfield. Zeszłym razem byliśmy tu w roku tysiąc dziewięćset pięćdziesiątym trzecim, podczas bardzo pięknego lata, a jak zespół sobie przypomina, jest to obszar żyznej, ilastej gleby Oxfordshire na wschodzie tej parafii, ku zachodowi przechodzący w gleby bielicowe, jednym słowem takie miejsce, że, uważacie, rzekłbym, iż cokolwiek tu się zasieje, rośnie przepięknie. Czy mam rację, Fred?
       Ano  powiedział profesor Fred Windbright z królewskiego ogrodu botanicznego. - Sam bym tego lepiej nie powiedział.
       Zgadza się... Pierwsze pytanie dla zespołu, a postawiłje pan R. P. Tyler, przewodniczący miejscowego stowarzyszenia mieszkańców, o ile mi wiadomo.
       Ehem. Takjest. No więc jestem zamiłowanym hodowcą róż, ale moja wielokrotnie nagradzana Molly McGuire straciła wczoraj kilka kwiatów podczas deszczu, który jak się zdaje, składał się z ryb. Co zespół doradza na to, poza rozpięciem sieci nad ogrodem? Chciałem zaznaczyć, że pisałem do rady...
       Nieczęsty problem, powiedziałbym, Harry?
       Mister Tyler, pozwoli pan zadać sobie pytanie: czy to były ryby świeże, czy w konserwie?
       Uważam, że świeże.
       W takim razie, przyjacielu, nie ma pan żadnych problemów. Słyszałem, że w tych okolicach mieliście także krwawe deszcze i chciałbym mieć takie w Dałeś, gdzie jest mój ogród. Oszczędziłbym masę pieniędzy na nawozach. A więc to, co pan powinien zrobić, to zakopać je w pańskim... CROWLEY?
      Crowley milczał.
       CROWLEY. WOJNA SIĘ ZACZĘŁA, CROWLEY ZAUWAŻYLIŚMY Z ZACIEKAWIENIEM, ŻE UNIKNĄŁEŚ MOCY, KTÓRE UPOWAŻNILIŚMY DO PRZYPROWADZENIA CIEBIE.
       Mm - zgodził się Crowley.
       CROWLEY... WYGRAMY TĘ WOJNĘ. ALE NAWET JEŚLI JĄ PRZEGRAMY, TO PRZYNAJMNIEJ W TAKIM ZAKRESIE, JAKI DOTYCZY CIEBIE, NIE ZROBI TO ŻADNEJ RÓŻNICY. BO DOPÓKI W PIEKLE POZOSTANIE CHOĆ JEDEN DIABEŁ, CROWLEY, TY WOLAŁBYŚ ZOSTAĆ STWORZONY JAKO ŚMIERTELNIK.
      Crowley milczał.
       ŚMIERTELNICY MOGĄ MIEĆ NADZIEJĘ ŚMIERCI ALBO ODKUPIENIA. TY NIE MOŻESZ MIEĆ ŻADNEJ NADZIEI. JEDYNĄ TWOJĄ NADZIEJĄ POZOSTAJE ZMIŁOWANIE SZATAŃSKIE.
       Czyżby?
       TO BYŁ TAKI NASZ ŻARCIK.
       Mhm  powiedział Crowley.
       ...a więc jak wiadomo każdemu zamiłowanemu ogrodnikowi, ci pańscy Tybetańczycy to sprytne diabełki. Kopać sobie tunele prosto przez pana begonie, jakby były niczyje. Filiżanka herbaty go usunie, najlepiej ze zjełczałym masłem z mleka jaka; powinien pan je otrzymać w każdym dobrym ogro...
      Uiii. Uizzz. Puk. Reszta audycji utonęła w zakłóceniach.
      Crowley wyłączył radio i zagryzł dolną wargę. Pod warstwą popiołu i sadzy, które osiadły mu na twarzy, wyglądał jak ktoś bardzo zmęczony, bardzo blady i bardzo przestraszony.
      I nagle bardzo rozgniewany. Szło o to, w jaBLsposób przemawiali. Jak do rośliny doniczkowej, która nagle zaczęła zrzucać liście na dywan.
      Wobec tego wziął zakręt, aby dojechać boczną uliczką na M25, z której mógł przeskoczyć na M40 aż do Oxfordshire.
      Ale na M25 coś się wydarzyło. Coś, od czego bolały oczy, gdy się na to popatrzyło.
      Z tego, co miało być londyńską autostradą obwodową M25 dochodziła niska psalmodia, hałas złożony z wielu tonów: klaksonów, warczących silników, syren, piszczenia samochodowych telefonów oraz wrzasków małych dzieci na zawsze uwięzionych przez pasy bezpieczeństwa na tylnych siedzeniach.  Chwała Wielkiej Bestii, Pożeraczowi Światów - brzmiał hymn nieustannie powtarzający te słowa w tajemnym języku czarnych kapłanów starożytnego kontynentu Mu.
      Straszliwa pieczęć Odegra, pomyślał Crowley, zakręcając w miejscu, by skierować się na obwodnicę północną. Ja to zrobiłem i to był mój błąd. Mogła to być jeszcze jedna zwyczajna autostrada. Dobra robota, zgoda, ale czy naprawdę było warto? Wszystko wymknęło się spod kontroli. Niebo i Piekło niczym już nie kierują, cała planeta wygląda jak jakiś kraj Trzeciego Świata, który wreszcie dorwał się do bomby...
      A potem zaczął się uśmiechać. Strzelił palcami. Przed jego oczami zmaterializowały się ciemne okulary. Popiół znikł z ubrania i skóry.
      Cóż, u diabła. Jeśli to koniec, to niech przynajmniej będzie w wielkim stylu.
      Pogwizdując z cicha, pojechał przed siebie.
      
ROZDZIAŁ XVI
      
      
      Jechali skrajnym pasmem autostrady jak aniołowie pomsty, co
      się zresztą zgadzało. _ Biorąc pod uwagę sytuację, nie jechali aż^ik szybko. Cala czwórka trzymała się stałego tempa 105 mil na godzinę, jakby byli pewni, że przedstawienie nie zacznie się, nim przybędą na miejsce. Nie mogło zresztą. Mieli do dyspozycji, prawdę powiedziawszy, cały czas świata.
      Tuż za nimi jechało czterech innych motocyklistów: Wielki Ted, Greaser, Pigbog i Skuzz.
      Przepełniała ich duma. Teraz byli prawdziwymi Aniołami Piekła, jechali więc w ciszy.
      Wiedzieli, że wokół nich ryczy burza z piorunami, grzmi ruch drogowy, smaga wiatr i deszcz. Ale śladem jeźdźców ciągnęła się cisza, czysta i martwa. W każdym razie prawie czysta. Z pewnością martwa.
      Przerwał ją Pigbog, wrzeszcząc do Wielkiego Teda.
       Więc czym ty masz być? - spytał ochryple.
      Co?
       Powiedziałem, czym ty...
       Słyszałem, co powiedziałeś. Nie pytam, co powiedziałeś.
      Wszyscy słyszeli, co powiedziałeś. Co ty chciałeś powiedzieć, ja się pytam?
      Pigbog żałował, że kiedyś nie poświęcił więcej uwagi Księdze Objawienia. Gdyby wiedział, że się w niej znajdzie, czytałby ją staranniej.
       Chcę powiedzieć, że oni są Czterema Jeźdźcami Apokalypsy, zgadza się?
       Motocyklistami - poprawił Greaser.
       Pasuje. Czterej Motocykliści Apokalypsy. Wojna, Głód, Śmierć i... i ten inny, Skrzenie.
       No? I co?
       I oni powiedzieli, że im pasuje, jeśli pojedziemy z nimi, nie?
      I co?
       I to, że myśmy są inni Czterej Jeż... e, Motocykliści Apokalypsy? To które myśmy są?
      Nastąpiła przerwa w rozmowie. Światła mijanych samochodów przelatywały drugim pasmem, błyskawice obrysowały chmury, a cisza była prawie absolutna.
       Czyja też mogę być Wojna? - spytał Wielki Ted.
      Jasne, że nie możesz być Wojna. Jak możesz być Wojna? Ona jest Wojna. Musisz być coś innego.
      Wysiłek myślenia wykrzywił twarz Wielkiego Teda.
       POĆ - powiedział wreszcie. -Jestem Poważne Obrażenia Cielesne. To ja. Już. A co wyście są?
       Czyja mogę być Śmiecie? - spytał Skuzz. - Albo Wstydliwe Prywatne Problemy?
       Nie idzie, byś był Śmiecie - powiedział Poważne Obrażenia Cielesne. - To ma już zaplute on, Skażenie. Ale możesz być za coś innego.
      Jechali w ciszy i ciemności, czerwone tylne światła Czterech były o paręset jardów przed nimi.
      Poważne Obrażenia Cielesne, Wstydliwe Prywatne Problemy, Pigbog i Greaser.
       Ja chcem być Okrucieństwo Wobec Zwierząt - powiedział Greaser. Pigbog zaczął się zastanawiać, czy jest za tym, czy przeciw. Co zresztą nie miało szczególnego znaczenia.
      Teraz była kolej Pigboga.
      Ja, mmm... ja myślę, że ja będę te automatyczne sekretarki. Są całkiem paskudne - oświadczył.
       Nie możesz być autosekretarki. Co za Motocyklista Apokalypsy z autosekretarki? Głupi pomysł.
       Wcale nie  odpowiedział urażony Pigbog.  To jest jak Wojna i Głód i takie. Życiowy problem, nie? Autosekretarki. Nienawidzę cholernych autosekretarek.
       Ja też nienawidzę autosekretarek - powiedział Okrucieństwo Wobec Zwierząt.
       Możesz się zamknąć - zauważył POĆ.
       A ja mógłbym zmienić moje?  spytał Wstydliwe Prywatne Problemy, który zastanawiał się głęboko od chwili, gdy ostatni raz zabierał głos. -Ja chcem^yć Rzeczy Które Nie Działają Jak Trzeba Nawet Jak Sieje Łupnie.
       Pasuje, możesz zmienić. Ale ty, Pigbog, nie możesz być za autosekretarkę. Wybierz co insze.
      Pigbog zadumał się. Wolałby w ogóle nie poruszać tego tematu. To było tak, jak te rozmowy o ukierunkowaniu zawodowym, które miał jako chłopiec w szkole. Wahał się.
       Bardzo ważni faceci  powiedział wreszcie. Nienawidzę ich.
       Bardzo ważni faceci?  zapytał Rzeczy Które Nie Działająjak Trzeba Nawet Jak Sieje Łupnie.
       Ano. No wisz. W rodzaju tych, co się ich widzi w tiwi, z głupimi fryzurami, tylko na nich nie wyglądajo na głupie, bo to są oni. Noszom luźne ubrania i ci nie wolno o nich mówić, że to banda onanistów. Znaczy się, mówię za siebie, kiedy widzę jednego z nich, to bym chciał bardzo powoli przecisnąć mu mordę przez płot z drutu kolczastego. A co ja o nich myślę, to po-
      wiem. - Wziął głęboki oddech. Pewien był, że jest to najdłuższe przemówienie, jakie kiedykolwiek wygłosił67- Goja o nich myślę, to jest to: jeśli oni mi tak nadojedli, to na bank, że i innym tak samo.
       Ano - powiedział Okrucieństwo Wobec Zwierząt. - I jeszcze oni noszą okulary plażowe, nawet jak ich nie potrzebują.
       Jedzą zgniłe sery i piją to cholerne głupie piwo bezalkoholowe powiedział Rzeczy Które Nie Działająjak Trzeba Nawet Jak Sieje Łupnie. - Rzygam tym wszystkim. Jaki sens pić siki, po których się nawet nie chce beknąć? Ej, właśnie żem sobie pomyślał. Czy mogę znów zmienić, żebym był Piwo Bezalkoholowe?
       Nie, kurwa, nie możesz - oświadczył Poważne Obrażenia Cielesne. -Już raz zmieniłeś.
       Tak czy owak - powiedział Pigbog - to dlatego ja chce być Bardzo Ważni Faceci.
       Pasuje - powiedział jego dowódca.
       Nie przyswajam, czemu nie mogę być Piwo cholerne Bezalkoholowe, jeśli chcę.
       Zamknij twarz.
      Śmierć, Głód, Wojna i Skażenie nieprzerwanie jechali w stronę Tadfield.
      A Poważne Obrażenia Cielesne, Okrucieństwo Wobec Zwierząt, Rzeczy Które Nie Działająjak Trzeba Nawet Jak Sieje Łupnie (potajemnie Piwo Bezalkoholowe) i Bardzo Ważni Faceci jechali wraz z nimi.
      
      * * *
      
      Było to mokre i burzliwe sobotnie popołudnie, a madame Tracy czuła się bardzo okultystycznie. Miała na sobie fałdzistą suknię, a na kuchni rondelek pełen brukselki. Pokój oświetlony był świecami, każda z nich starannie oprawiona w zalanej woskiem szyjce butelki po winie i umieszczona w jednym z czterech rogów jej saloniku.
      Na seansie były poza nią jeszcze trzy osoby. Pani Ormerod z Belsize Park, w ciemnozielonym kapeluszu, który w poprzednim wcieleniu mógł być doniczką na kwiaty; pan Scroggie, chudy i wybladły, z wypukłymi bezbarwnymi oczami oraz Julia Petley z Hair Today" 68, zakładu fryzjerskiego na High Street, świeżo po szkole i przekonana, że posiada dotychczas nietknięte tajemne głębie. Aby podkreślić swoje tajemne aspekty, Julia zaczęła nosić o wiele za dużo kutej srebrnej biżuterii oraz zielone cienie do powiek. Czuła, że wygląda na nawiedzoną, wychudzoną i romantyczną i tak by było, gdyby jeszcze schudła o trzydzieści funtów^jfła przekonana, że cierpi na anoreksję, ponieważ gdy tylko spoglądała w lustro, widziała w nim tłustą kobietę.
       Czy możecie połączyć ręce? - zapytała madame Tracy.  I musimy zachowywać zupełną ciszę. Świat duchów jest bardzo wrażliwy na wibracje.
       Spytaj, czy mój Roń tam jest - powiedziała pani Ormerod. Szczękę miała kwadratową jak cegła.
       Zrobię to, kochanie, ale musisz być cicho, gdy będę nawiązywać kontakt.
      Zapanowała cisza, przerywana tylko burczeniem w brzuchu pana Scroggie.
       Przepraszam panie - wymamrotał.
      Madame Tracy odkryła przez całe lata uchylania zasłony i zgłębiania tajemnic, że dwie minuty to w sam raz tyle, ile trzeba na siedzenie w milczeniu i oczekiwanie, aż świat duchów nawiąże kontakt. Dłużej, a zaczną się denerwować; krócej, a uznają, że nie dostali tego, co się należy za ich pieniądze.
      Zaczęła w myśli układać listę zakupów.
      Jajka. Sałata. Uncja sera topionego. Cztery pomidory. Masło. Rolka papieru toaletowego. Nie zapomnieć o tym, bo prawie się kończy. I naprawdę ładny kawałek wątróbki dla pana Shadwella, poczciwego biedaka, co za wstyd...
      Czas.
      Madame Tracy odrzuciła głowę, opuściła ją bezwładnie na jedno ramię, a potem powoli wyprostowała. Powieki miała prawie zamknięte.
       Teraz ona się zagłębia, kochanie - usłyszała szept pani Or-merod do Julii Petley. - Nie ma się czym niepokoić. Po prostu ona staje się mostem na tamtą stronę. Jej przewodnik duchowy wkrótce się pojawi.
      Madame Tracy mocno zirytowało, że się w ten sposób odciąga od niej uwagę, więc wydała niski jęk:
       Ooooooooch. -A potem wysokim, drżącym głosem spytała: - Czyjesteś tutaj, mój przewodniku duchowy?
      Poczekała chwilę, by wzmóc napięcie. Płyn do prania. Dwie puszki gotowanej fasoli. O, i kartofle.
       Hau? - zapytała zardzewiałym głosem.
       Czy to ty, Geronimo? - spytała siebie.
       Jest, yyy, ja, hau  odpowiedziała.
       Mamy wśród nas dzisiejszego popołudnia nowego członka koła - zawiadomiła.
       Hau, miss Petley? - powiedziała jako Geronimo. Zawsze była zdania, że przewodnik duchowy w postaci czerwonoskórego Indianina jest, jako rekwizyt, kluczową wartością, a poza tym lubiła to imię. Wyjaśniła to Newtonowi. Zrozumiał, że nie wiedziała nic na temat Geronima69 i nie miał serca, by jej to wyjaśniać.
       Ach  pisnęła Julia.  Bardzo mi miło pana poznać.
       Czy mój Roń tam jest, Geronimo? - spytała pani Ormerod.
       Hau, squaw Beryl - powiedziała madame Tracy. - Och, tyle tu jest, yyy, biednych zagubionych dusz, yyy, w kolejce przed, yyy, drzwiami mojego wigwamu. Może twój Roń jest wśród nich. Hau.
      Madame Tracy nabrała doświadczenia już całe lata temu i obecnie nigdy nie sprowadzała Rona wcześniej, niż pod koniec seansu. Gdyby zrobiła o4§frotnie, Beryl Ormerod zajęłaby całe posiedzenie, opowiadając zmarłemu Ronowi Ormerodowi o wszystkim, co jej się wydarzyło od chwili ich ostatniej pogawędki, (...a teraz, Roń, pamiętasz, najmłodsza naszego Eryka, Sybilla, no, nie poznałbyś jej teraz, wzięła się za wyrabianie makram, a nasza Lety-cja, wiesz, najstarsza naszej Karen, stała się lesbijką, ale w dzisiejszych czasach to jest w porządku i pisze dysertację na temat filmów Sergia Leone widzianych z perspektywy feminizmu, a nasz Stan, wiesz, bliźniak naszej Sandry, mówiłam ci o nim zeszłym razem, no więc on wygrał turniej rzucania strzałkami, a to bardzo dobrze, bo wszyscy myśleliśmy, że z niego jest trochę maminsynek, a że rynna nad szopą się obluźniła, ale rozmawiałam z najnowszym naszej Cindi, który jest z zawodu budowniczym i on przyjedzie w niedzielę to obejrzeć i oooch, to mi przypomina, że...).
      Nie, Beryl Ormerod może sobie poczekać. Zajaśniała błyskawica, a prawie natychmiast po niej zagrzmiało. Madame Tracy była tak dumna, jakby to ona sama ją wyprodukowała. To było nawet lepsze od świec i tworzenia atmosfery. Atmosfera, do tego sprowadza się cały mediumizm.
       A teraz - rzekła madame Tracy normalnym głosem  mister Geronimo chciałby wiedzieć, czy jest wśród nas ktoś nazwiskiem Scroggie?
      Wodniste oczy Scroggiego zabłysły.
       Ehem, prawdę mówią, to jest moje nazwisko  odrzekł z nadziej ą w głosie.
       No więc jest tu ktoś do pana. - Mr Scroggie przychodził na seanse już od miesiąca, a ona dotychczas nie potrafiła wymyślić jakiejś wiadomości dla niego. Ale nadszedł jego czas. - Czy zna pan kogoś imieniem, hm, John?
       Nie - powiedział Scroggie.
       Cóż, pojawiły się jakieś zakłócenia niebiańskie. Imię może być Tom. Albo Jim. Albo, hm, Dave.
       Znałem pewnego Dave'a, gdy byłem w Hemel Hampstead70  odparł Scroggie z pewnym powątpiewaniem w głosie.
       Tak, on właśnie mówi Hemel Hampstead, oto co on mówi  rzekła madame Tracy.
       Ale natknąłem się na niego w zeszłym tygodniu, gdy wyprowadzał swego psa na spacer i był w doskonałym zdrowiu - rzekł nieco zaskoczony pan Scroggie.
       Mówi, że nie trzeba się martwić i że za zasłoną jest znacznie szczęśliwszy - kontynuowała nieugięcie madame Tracy, która była zdania, że zawsze lepiej jest przekazywać swym klientom dobre wieści.
       Powiedz mojemu Ronowi, że muszę mu opowiedzieć o ślubie naszej Krystal - wtrąciła się pani Ormerod.
       Zrobię to, kochanie. A teraz zaczekajcie chwilunię, coś właśnie się odzywa...
      A wtedy coś się odezwało. Siedziało w głowie madame Tracy i stamtąd wyglądało na świat.
       Sprechen sieDeutsch? zapytało, posługując się ustami madame Tracy.  Parlez-vousfranfais? Wo bu hui jiang zhongwen?
       Czy to ty, Ron? - spytała pani Ormerod. Odpowiedź, gdy nadeszła, została wypowiedziana tonem rozdrażnienia.
       Nie. Zdecydowanie nie. Niemniej pytanie tak oczywiście mętne mogło zostać postawione tylko w jednym kraju na tej barbarzyńskiej planecie, z której większość, nawiasem mówiąc, obejrzałem w ciągu ostatnich paru godzin. Droga pani, to nie jest Ron.
       Ale ja chcę rozmawiać z Ronem Ormerodem  oświadczyła nieco podrażniona pani Ormerod.  Jest niskiego wzrostu, łysiejący na czubku głowy^Czy zechce mnie pan z nim połączyć?
      Nastąpiła chwila przerwy.
       Owszem, wydaje się, że kręci się tu dusza, odpowiadająca temu opisowi. Doskonale. Dam wam połączenie, ale musicie się pośpieszyć. Próbuję zapobiec Apokalipsie.
      Pani Ormerod i pan Scroggie wymienili spojrzenia. Jak dotąd na seansach madame Tracy jeszcze nic podobnego się nie wydarzyło. Julia Petłey była zachwycona. To było właśnie to. Miała nadzieję, że za chwilę madame Tracy zacznie wydzielać ektoplazmę.
       H-halo? - powiedziała madame Tracy innym głosem. Pani Ormerod podskoczyła. Brzmiał dokładnie jak głos Rona. Dotychczas Roń brzmiał zawsze jak madame Tracy.
 Ron, czy to ty? . 
 Tak, Be-Beryl.
       Dobrze. Teraz mam ci wiele do powiedzenia. Zacznę od tego, że poszłam na ślub naszej Krystal, zeszłej soboty, najstarszej naszej Marilyn...
       Be-Beryl. Ty-ty nig-nigdy nie da-dawałaś mi wtrą-wtrącić sło-słowa, gdy by-byłem ży-żywy. Te-teraz jestem u-umarły i do po-po-wiedzenia jejest tylko jejedno...
      Wszystko to wprowadziło Beryl Ormerod w z lekka zły humor. Poprzednio, gdy Ron się objawiał, mawiał jej, że za zasłoną jest szczęśliwszy i że mieszka w czymś, co całkiem przypominało niebiański bungalow. Obecnie mówił tak, jak miał w zwyczaju Ron, a ona nie była pewna, czy o to jej chodziło. Więc odpowiedziała tak, jak zawsze odpowiadała mężowi, gdy przemawiał do niej takim tonem.
       Ron, pamiętaj, w jakim stanie jest twoje serce.
       Ja ju-już nie mam ser-serca w ogóle. Pa-pa-pamiętasz? W każdym razie, Be-Beryl...
       Tak, Ron.
       Zamknij się.  I duch zamilkł.
       Czy to nie było wzruszające? A więc, panie i panowie, dziękuję wam uprzejmie. Obawiam się, że już czas mi w drogę.
      Madame Tracy wstała, podeszła do drzwi i zapaliła światło.
       Won! - powiedziała.
      Uczestnicy seansu, głęboko zdziwieni, zaś w wypadku pani Ormerod obrażeni, powstali i wyszli do przedpokoju.
      Jeszcze o mnie usłyszysz, Marjorie Potts - syknęła pani Ormerod, przyciskając torebkę do piersi, po czym zatrzasnęła drzwi. A potem z korytarza dobiegł ją stłumiony głos:
       I możesz powiedzieć naszemu Ronowi, że on też o mnie usłyszy!
      Madame Tracy (a nazwisko jej na prawie jazdy, ważnym tylko na skuter, rzeczywiście brzmiało Marjorie Potts) poszła do kuchni i zamieszała brukselkę.
      Nastawiła wodę. Zaparzyła dzbanek herbaty. Usiadła przy stole kuchennym, postawiwszy tam dwie filiżanki i napełniła obie. Do jednej włożyła dwie kostki cukru. Potem zaczekała chwilę.
       Dla mnie proszę bez cukru  powiedziała madame Tracy. Ustawiła filiżanki na stole w jednej linii przed sobą i pociągnęła duży łyk tej z cukrem.
       A teraz  odezwała się głosem, który każdy, kto ją znał, określiłby jako jej własny, choć może nie rozpoznałby tonu tego głosu, lodowatego z wściekłości. - Może zechcesz mi powiedzieć, o co tu właściwie chodzi. I spodziewam się, że to będzie do rzeczy.
      
      * * *
      
      Ciężarówka uroniła cały ładunek na M6. Wedle listu przewozowego wypełniona była arkuszami blachy falistej, choć dwaj policjanci z drogówki nie bardzo chcieli się z tym zgodzić.
       To w takim razie chciałbym wiedzieć, skąd się tu wzięły te wszystkie ryby?
       Powiedziałem wam. Spadły z nieba. Jadę sobie w jednej chwili sześćdziesiątką; a w następnej łup! dwunastofuntowy łosoś wybija mi przednią szybę. Więc kręcę kółkiem i ślizgam się na tym - pokazał palcem resztki ryby-młota pod ciężarówką  i wlatuję na to.  To" było stertą ryb różnych kształtów i wielkości, wysoką na trzydzieści stóp.
       Czy pan pił? - zapytał sierżant bez nadziei w głosie.
       Oczywiście nie piłem, ty ciemniaku. Przecież widzisz ryby, nie?
      Na samym szczycie sterty całkiem duża ośmiornica leniwie pomachała im macką. Sierżant oparł się pokusie pomachania jej w odpowiedzi.
      Policjant stał schylony do wnętrza radiowozu, mówiąc przez radio.
       ...blacha falista i ryby, jezdnia M6 w kierunku południowym zablokowana około pół mili na północ od rozjazdu numer dziesięć. Będziemy musieli zamknąć całą stronę południową. Tak jest.
      Deszcz zaczął padać ze wzmożoną siłą. Mały pstrąg, który cudem przeżył upadek, ruszył dzielnie w kierunku Birmingham.
      
      * * *
      
       To było cudowne - powiedział Newton.
       Dobrze - odrzekła Anathema. - Tak być powinno. -Wstała z podłogi, zostawiając ubranie porozrzucane na dywanie i poszła do łazienki. Newton podniósł głos.
       Chciałem powiedzieć, że to było naprawdę cudowne. Naprawdę, naprawdę cudowne. Zawsze miałem nadzieję, że tak się okaże i tak było.
      Słychać było płynącą wodę.
       Co robisz? - zapytał.
       Biorę prysznic.
       Ach. - Zaczął się mętnie zastanawiać, czy wszyscy powinni potem brać prysznic, czy tylko kobiety. I podejrzewał, że to ma coś wspólnego z bidetami.
       Coś ci powiem  rzekł Newton, gdy Anathema wróciła z łazienki owinięta w puszysty, różowy ręcznik. - Możemy to zrobić znowu.
       Nic z tego - oświadczyła.  Nie teraz.
      Skończyła się wycierać, zaczęła zbierać z podłogi części ubrania i bez skrępowania naciągać je na siebie. Newton, który wolał ria basenie czekać pół godziny, aż zwolni się kabina, niż stawić czoło możliwości rozebrania się w obecności innej istoty ludzkiej, patrzył na to zaszokowany i głęboko poruszony.
      Kawałki jej ciała nieustannie ukazywały się i znikały jak ręce prestidigitatora; Newton próbował policzyć jej sutki i nie zdołał; w gruncie rzeczy nie zależało mu na tym.
       Czemu nie? - spytał Newton. Prawie że powołał się na okoliczność, że to nie zabierze dużo czasu, ale odradził mu to głos wewnętrzny. Dorastał bardzo szybko w bardzo krótkim czasie.
      Anathema wzruszyła ramionami, co w chwili wciągania praktycznej czarnej spódniczki nie było łatwe.
       Ona powiedziała, że zrobimy to tylko raz.
      Newton parę razy otworzył usta, a następnie powiedział:
       Tego nie zrobiła. Tego, do diabła, nie zrobiła. Nie mogła tego przepowiedzieć. Nie wierzę.
      Anathema, już całkowicie ubrana, podeszła do kartoteki, wyjęła jeden kartonik i podała mu.
      Newton przeczytał, zaczerwienił się i zwrócił kartę, zacisnąwszy usta.
      Nie tylko szło o to, że Agnes wiedziała i wyraziła to w najprzejrzystszy możliwie sposób. Szło o to, że przez wieki wielu Device'ów nabazgrało na marginesie zachęcające uwagi.
      Podała mu wilgotny ręcznik.
       Bierz  powiedziała.  Pośpiesz się. Muszę zrobić kanapki i musimy się przygotować. Popatrzył na ręcznik.
       A to po co?
       Idź wziąć prysznic.
      Aha. A więc to jest coś, co robią zarówno mężczyźni jak kobiety. Zadowolony był, że przynajmniej to zostało wyjaśnione.
       Ale musisz się pośpieszyć  dodała.
       Dlaczego? Czy musimy się stąd wynieść w ciągu najbliższych dziesięciu minut, zanim budynek wybuchnie?
       Ależ nie. Mamy parę godzin. Idzie o to, że zużyłam większość gorącej wody. A ty masz mnóstwo tynku we włosach.
      Cichnąca burza raz jeszcze owiała gwałtownym wiatrem Jaśminowy Domek, a Newton, trzymając mokry, już nie puszysty różowy i ręcznik w strategicznej pozycji przed sobą, wysunął się z pokoju, by wziąć zimny prysznic.
      
      * * *
      
      Shadwell we śnie płynie wysoko nad wioskowym błoniem. Pośrodku łąki zgromadzono ogromny stos drewna opałowego i suchych gałęzi. Pośrodku stosu jest wbity drewniany pal. Mężczyźni, kobiety i dzieci zgromadzili się dookoła na trawie z błyszczącymi oczami, zaróżowionymi policzkami, pełni oczekiwania, podnieceni.
      Nagłe zamieszanie: dziesięciu ludzi idzie przez błonie, prowadząc przystojną kobietę w średnim wieku; w młodości musiała być uderzająco piękna i do śniącego umysłu Shadwella wkradają się słowa pełna życia". Przed nią idzie szeregowy tropiciel wiedźm Newton Pulsifer. Nie, to nie Newton. Mężczyzna jest starszy i przy-odziany w czarną skórę. Shadwell z aprobatą rozpoznaje starożytny uniform majora tropiciela wiedźm.
      Kobieta wspina się na stos, obejmuje rękami słup i zostaje do niego przywiązana. Stos zostaje podpalony. Przemawia do tłumu,
      coś mówi, ale Shadwelljest zbyt wysoko, by usłyszeć jej słowa. Tłum ciśnie się wokół niej.
      Wiedźma, myśli Shadwell. Palą wiedźmę. Ogarnia go miłe uczucie. Oto słuszne i właściwe postępowanie. Tak oto powinno się dziać. Tylko że...
      Ona patrzy do góry, wprost na niego, i mówi: To y ciebie się tyczę, ty pomieszany stary głupcze.
      Tylko że ona ma umrzeć. Ma zostać spalona na śmierć. I Shadwell we śnie zdaje sobie sprawę, że to jest śmierć okropna. Płomienie strzelają wyżej.
      A kobieta spogląda do góry. Patrzy prosto na niego, choć on jest niewidzialny. A ona się uśmiecha. I nagle wszystko wybucha. Huk gromu.
      To był piorun, myśli Shadwell, budząc się z nieodpartym uczuciem, że ktoś na niego patrzy.
      Otworzył oczy, a na niego spoglądało trzynaścioro szklanych oczu z różnych półek w buduarze madame Tracy, gapiąc się z różnych kosmatych twarzyczek.
      Odwrócił wzrok i spojrzał prosto w oczy kogoś przyglądającego się mu w napięciu. Był to on sam.
      Uch, pomyślał przerażony, to więc jest to przeżycie bycia poza ciałem, się mogę widzieć i tą rażą to jajużem jest stracony na amen... Zebrawszy wszystkie siły, by dotrzeć do swego ciała, wykonał szereg ruchów pływackich i nagle, jak to bywa, wróciła zwykła perspektywa.
      Shadwell odprężył się, zastanawiając się równocześnie, po co ktoś umieścił lustro na suficie jego sypialni. Potrząsnął w zakłopotaniu głową.
      Wygramolił się z łóżka, naciągnął buty i ostrożnie wstał. Czegoś mu brakowało. Papierosa. Wsadził ręce głęboko do kieszeni, wydobył blaszane pudełko i zaczął przygotowywać sobie skręta.
      Wiedział, że to był sen. Samego snu nie pamiętał, ale cokolwiek zawierał, spowodował, że Shadwellowi coś dolegało.
      Zapalił papierosa. I ujrzał swą prawą dłoń - broń ostateczną. Jak dzień sądu. Wycelował palce wjednookiego misia na gzymsie kominka.
      Powiedział: Bang! i zachichotał niewyraźnie. Nie miał zwyczaju chichotać, więc się rozkaszlał, co oznaczało, że znów powrócił do normy. Chciał się czegoś napić. Słodkiego, skondensowanego mleka z puszki.
      Madame Tracy pewno będzie je miała.
      Ciężkim krokiem wyszedł z buduaru i skierował się do kuchni.
      Przed drzwiami zatrzymał się. Madame rozmawiała z kimś. Z mężczyzną.
       A więc co właściwie mam zrobić? - pytała.
       Ach, ty jędzo - wymamrotał Shadwell. Najwyraźniej miała jednego ze swych męskich klientów.
       Szczerze mówiąc, droga pani, moje plany są w tym momencie silą rzeczy raczej płynne.
      Shadwellowi zastygła krew w żyłach. Z wrzaskiem na ustach przekroczył zasłonę z paciorków.
       Na grzechy Sodomy i Gomory! Wyzyskiwać bezbronną ladacznicę! Po moim trupie!
      Madame Tracy z uśmiechem spojrzała na niego. W kuchni nie było nikogo prócz niej.
       Gdzie un je?  spytał Shadwell.
       Kto?  spytała madame Tracy.
      Jakiś przeraźliwy lekkoduch. Żem go słyszał. On tu był, proponując pani takie rzeczy. Żem słyszał.
      Usta madame Tracy otworzyły się i głos oświadczył:
       Nie przeraźliwy lekkoduch, sierżancie Shadwell. Po prostu przeraźliwy duch.
      Shadwell wypuścił papierosa. Z lekkim drżeniem wyciągnął rękę i wycelował dłoń w madame Tracy.
       Diabeł - wykrztusił.
       Nie  odparła madame Tracy głosem demona.  Ależ wiem, sierżancie Shadwell, co pan myśli. Myśli pan, że za moment ta glozva zacznie obracać się w kółko, wymiotując grochówką. A więc nie. Nie jestem diabłem. I chcę, by pan wysłuchał tego, co mam, do powiedzenia.
       Zamilcz, pomiocie piekielny - rozkazał Shadwell. - Nie be-dem słuchał twoich grzysznych kłamstw. Wisz ty, co to jest? To jest renka. Cztery palcy. Jeden kciuk. I una już wyegzorcyzmowała tego ranka jednego z waszej szajki. A teraz wynijdź z głowy tej dobrej kobity, albo wygnam cię na tamten świat.
       W tym cały problem - rzekła madame Tracy własnym głosem.
       Tamten świat. On się zbliża. W tym cały problem, mister Azirafal już mi wszystko opowiedział. A teraz, panie Shadwell, przestań robić z siebie głupca, siadaj i napij się herbaty, a on ci to też wyjaśni.
       Nijak nie bedem słuchał tych piekielnych wykrętów, kobito
       orzekł Shadwell.
      Madame Tracy uśmiechnęła się do niego.
       Ty stary durniu - powiedziała.
      Dałby sobie radę ze wszystkim, tylko nie z tym.
      Usiadł.
      Ale nie opuścił ręki.
      
      * * *
      
      Kołyszące się w górze znaki obwieszczały, że jezdnia prowadząca na południe jest zamknięta i wyrósł na niej za- l gajnik pomarańczowych stożków, kierując pojazdy na zastępcze pasmo jezdni północnej. Inne znaki polecały jadącym | zwolnić do trzydziestu mil na godzinę. Wozy policyjne, jak pomalowane w czerwone pasy psy pasterskie, zaganiały pojazdy.
      Czterech motocyklistów zignorowało wszystkie znaki, stożki i radiowozy i kontynuowało jazdę po wiodącym na południe paśmie drogi M6. Czterech następnych motocyklistów, podążających tuż za nimi, nieco przyhamowało.
       Czy nie powinniśmy, hm, zatrzymać się albo co? - zapytał Bardzo Ważni Faceci.
       Taa. Może być karambol - powiedział Wdepnąć w Psie Gówno (poprzednio Wszyscy Cudzoziemcy A Szczególnie Francuzi, poprzednio Rzeczy Które Nie Działająjak Trzeba Nawet Jak Sieje Łupnie, nigdy tak naprawdę Piwo Bezalkoholowe, przez krótki czas Wstydliwe Prywatne Problemy, poprzednio znany jako Skuzz).
       Myśmy są Inne Czterej Jeścy Ap.okalypsy  powiedział POĆ. - Robimy, co one robią. Jedziemy za niemi. Pojechali na południe.
       To będzie świat tylko dla nas  powiedział Adam.
       Zawsze wszystko paskudzili inni, ale możemy uwolnić się od tego wszystkiego i zacząć od początku. Czy to nie będzie wspaniałe?
      
      * * *
      
       Ufam, iż jest panu znana Księga Objawienia ?  zapytała madame Tracy głosem Azirafala.
      Jest  powiedział Shadwell, któremu nie była. Jego biegłość w tekstach biblijnych zaczynała się i kończyła na księdze Exodus, rozdział dwudziesty drugi, wiersz osiemnasty, który dotyczył czarownicy, zostawiania jej przy życiu i czemu nie należy tego czynić. Raz rzucił okiem na wiersz dziewiętnasty, który odnosił się do uśmiercania tych, co spółkują ze zwierzętami, ale uznał, że to wykracza poza jego jurysdykcję.
       Tak wiec słyszałeś o Antychryście?
       Tak jest - rzekł Shadwell, który widział film, gdzie to wszystko było wytłumaczone. Coś na temat arkuszy szkła spadających z ciężarówek i odcinających ludziom głowy, o ile sobie przypominał. Nic o prawdziwych, godnych uwagi wiedźmach. Zasnął w połowie seansu.
       Antychryst w tej chwili żyje na Ziemi, sierżancie. Ma sprowadzić Armageddon, Dzień Sądu, nawet, jeśli sam o tym nie wie. Niebo i Piekło szykują się do wojny i to będzie bardzo przykre.
      Shadwell po prostu chrząknął.
      Ja, prawdę powiedziawszy, nie mam zezwolenia na bezpośrednie działanie w tej sprawie, sierżancie. Lecz pewien jestem, że zagrażające zniszczenie świata nie jest tym, na co mógtby pozwolić jakikolwiek rozsądny człowiek. Czy mam słuszność?
       Tak jest. Tak przypuszczam - odrzekł Shadwell, wysysając mleko skondensowane z zardzewiałej puszki, którą madame Tracy odkryła pod zlewozmywakiem.
       A wiec jest tylko jedno do zrobienia. A ty jesteś jedynym człowiekiem, na którym mogę polegać. Antychryst musi zostać zabity, sierżancie Shadwell. I ty to musisz uczynić.
      Shadwell zmarszczył brwi.
       Nie mam pojęcia, jak to zrobić - odrzekł. Armia Tropicieli Wiedźm zabija tylko wiedźmy. Tak je w regulaminie. No i także diabłów i chochlików.
       Ależ... ależ Antychryst to coś więcej niż zwyczajna wiedźma. On... on jest samą wiedźmowatością. Jest tak wiedźmowaty jak tylko można.
       Czy może być trudniej się go pozbyć, niż, przykładowo, demona? - zapytał Shadwell, który trochę poweselał.
       Nie o wiele - odrzekł Azirafal, który, aby pozbywać się diabła, nigdy nie robił niczego więcej, niż bardzo wyraźnie dawał do zrozumienia, że on, Azirafal, ma jeszcze robotę do wykonania i czyż nie robi się już późno? A Crowley zawsze pojmował aluzję.
      Shadwell popatrzył na swą prawą rękę i uśmiechnął się. A potem zawahał.
       Ten Antychryst... ile on ma sutek?
      Cel uświęca środki - pomyślał Azirafal. A droga do Piekła jest wybrukowana dobrymi chęciami71. Skłamał więc beztrosko i przekonująco.
       Masę. Cale fury. Jego klatka piersiowa jest nimi całkiem pokryta... W porównaniu z nim Diana z Efezu wygląda absolutnie bezsutkowo.
       Się nie znam na tej pańskiej Dianie  powiedział Shadwell  ale jeśli on jest wiedźma, a się mi widzi, że jest, w takim razie jako sierżant ATW jestem na pańskie usługi.
       Dobrze  powiedział Azirafal za pośrednictwem madame Tracy.
       Nie jestem pewna, jak ma być z tym zabijaniem - powiedziała madame Tracy już osobiście. -Ale jeśli to jest ten człowiek, ten Antychryst, to przypuszczam, że nie mamy innego wyboru.
       Najdokładniej, droga pani  odpowiedziała sobie. A teraz, sierżancie Shadwell, czy masz broń ?
      Shadwell potarł swą prawą rękę za pomocą lewej, zaciskając i rozprostowując pięść.
       Tak jest - powiedział. - Mam to. - Po czym podniósł do ust dwa palce i lekko na nie dmuchnął. Nastąpiła chwila milczenia.
       Twoja ręka?- zapytał Azirafal.
       Taaest. To potężna broń. Załatwiła cię, pomiocie szatański, no nie?
       Czy nie masz czegokolwiek, mhm, bardziej konkretnego ? Na przykład złotego sztyletu z Meggido? Albo majchra bogini Kalii Shadwell pokręcił głową.
       Mam parę szpil - zaproponował. - Oraz gromowo strzelbę pułkownika tropiciela wiedźm Nie-Będziesz-Spożywał-Żadnej-Ży-wej-Z-Jej-Krwią-Ani-Nie-Będziesz-Posługiwał-Się-Czarami-Ni-Wypa-trywał-Znaków Dalrymple... Mogem jo załadować srebrnymi kulami.
       To na wilkolaki, jak sądzę - rzekł Azirafal.
       Czosnek?
       Wampiry.
       Prawda; no cóż, i tak nie mam żadnych luksusowych kuł. Ale z gromowej można strzelać czymkolwiek. Pójdem i ją przyniosem.
      Wyszedł, powłócząc nogami i równocześnie myśląc: A po co mi inna broń? Mam moją rękę.
       A teraz, droga pani - powiedział Azirafal - ufam, iż dysponuje pani godnym zaufania środkiem przemieszczania się.
       O, tak  powiedziała madame Tracy.
      Udała się do kąta kuchni, skąd wyniosła różowy hełm motocyklowy z wymalowanym słonecznikiem, nałożyła go i zapięła pod brodą. Następnie przeszukując szafę, wyciągnęła trzysta do czterystu plastikowych toreb na zakupy oraz stertę pożółkłych gazet, wreszcie zakurzony kask w kolorze fluoryzującej zieleni z napisem EASYRJDER przez całą długość, prezent sprzed dwudziestu lat od jej siostrzenicy Petuli.
      Shadwell, powróciwszy z gromową strzelbą na ramieniu, spojrzał na nią z niedowierzaniem.
       Nie rozumiem, czemu pan się tak przygląda, panie Shadwell  oświadczyła. -Jest zaparkowany na ulicy.  Podała mu kask.  Musi pan to założyć. Takie są przepisy. Nie wydaje mi się, aby dozwolona była jazda trzech osób na skuterze, nawet jeśli dwoje z nich jest, eee, łącznie. Ale to jest sytuacja nadzwyczajna. I jestem pewna, że będzie pan zupełnie bezpieczny, jeśli będzie się pan mnie trzymał blisko i mocno. - Uśmiechnęła się. - Czy to nie będzie zabawne?
      Shadwell pobladł, wymamrotał coś niezrozumiale i założył zielony kask.
       Co pan powiedział, panie Shadwell? - madame Tracy rzuciła mu ostre spojrzenie.
       Powiedziałem: Daj diabłu palec, a weźmi ci renke - rzekł Shadwell.
       Proszę raz na zawsze skończyć z tego rodzaju wyrażeniami, panie Shadwell  powiedziała madame Tracy, a następnie wyprowadziła go przez przedpokój i schodami w dół na Crouch End High Street, gdzie czekał, by zabrać ich dwoje, no, powiedzmy, troje, sterany wiekiem skuter.
      
      * * *
      
      Drogę blokowała ciężarówka. Drogę blokowała też blacha falista. Drogę blokowała także wysoka na trzydzieści stóp sterta ryb. Była to jedna z najskuteczniej zablokowanych dróg, jakie sierżant kiedykolwiek widział. A deszcz bynajmniej niczego nie ułatwiał.
       Nie wiecie, kiedy przybędą tu spychacze?  wrzasnął do swego radia.
       My crrrk robimy co można, by crrrk - brzmiała odpowiedź. Poczuł, że coś ciągnie go za mankiet spodni i popatrzył w dół.
       Langusty? - Drgnął, podskoczył i znalazł się na dachu wozu policyjnego. - Langusty - powtórzył. Było ich ze trzydzieści, niektóre długie na dwie stopy. Większość maszerowała szosą, z pół tuzina zatrzymało się, by zbadać radiowóz.
       Coś nie tak, sierżancie? - spytał policjant, który notował oświadczenie kierowcy ciężarówki, stojąc na twardym poboczu.
       Po prostu nie lubię langust  powiedział ponuro sierżant, przymykając oczy. - Dostaję od nich wysypki. Mają za wiele nóg. Tylko trochę tu sobie posiedzę, a ty mi powiedz, kiedy sobie pójdą.
      Usiadł w deszczu na dachu samochodu, czując, jak zimna woda spływała mu do nogawek.
      Rozległ się niski ryk. Grzmot? Nie. Był długi i coraz bliższy. Motocykle. Sierżant otworzył jedno oko.
      Jezu Chryste!
      Było ich czterech i jechali ponad setką. Chciał zejść z dachu, pomachać do nich, krzyknąć, ale już go minęli, jadąc prosto na przewróconą ciężarówkę.
      Sierżant nic nie mógł zrobić. Znów zamknął oczy, czekając na odgłos zderzenia. Słyszał jak się tam zbliżają. A potem:
      Wiiiuuu.
      Wiiiuuu.
      Wiiiuuu.
      Oraz głos w jego głowie mówiący: DOGONIĘ WAS.
       Widzieliście to? - zapytał Bardzo Ważni Faceci. - Przelecieli prosto nad tym!
       Się wi!  odparł POĆ. Jeśli oni mogom, my także! Sierżant otworzył oczy. Zwrócił się do policjanta i otworzył także usta.
      Policjant powiedział:
       Oni. Oni naprawdę. Oni przelecieli prosto...
      Łup. Łup. Łup.
      Chlup.
      Nastąpił kolejny deszcz ryb, choć trwający krócej i łatwiejszy do wytłumaczenia. Ramię w skórzanym rękawie słabo machnęło ze środka wielkiego stosu ryb. Koło motocykla kręciło się rozpaczliwie.
      Był to Skuzz, na wpół nieprzytomny, ale właśnie podejmujący decyzję, że jeśli jest jedno, czego nienawidzi bardziej niż Francuzów, to przebywanie po szyję w rybach, z nogą, która wygląda na złamaną. Naprawdę tego nienawidził.
      Chciał opowiedzieć POĆ o swym imieniu, ale nie mógł się poruszyć. Coś mokrego i śliskiego wpełzło mu do rękawa.
      Później, gdy go wyciągnięto ze stosu ryb i ujrzał trzech pozostałych motocyklistów z głowami zakrytymi kocami, zrozumiał, że jest zbyt późno, by im powiedzieć cokolwiek.
      To dlatego nie było ich w tej Księdze Objawienia, o której paplał w kółko Pigbog. Po prostu nie udało im się dojechać tak daleko autostradą.
      Skuzz zamamrotał. Sierżant policji pochylił się nad nim.
       Nie próbuj mówić, synu - powiedział. - Karetka wkrótce przyjedzie.
       Posłuchaj - wychrypiał Skuzz. - Mam coś ważnego do powiedzenia. Czterej Jeścy Apokalypsy... to prawdziwe skurwysyny, cała czwórka.
       To musi być majaczenie - orzekł sierżant.
       Cholerę w bok. Jestem Faceci Zakopani W Rybach - zachrypiał Skuzz i zemdlał.
      
      * * *
      
      Układ drogowy Londynu jest wieleset razy bardziej skomplikowany, niż można sobie wyobrazić. Nie ma to nic wspólnego z wpływami czy to diabelskimi, czy anielskimi. Raczej związane jest z geografią, historią i architekturą.
      Londyn nie został zaprojektowany dla samochodów. A gdy już o tym mowa, to nie został też zaprojektowany dla ludzi. On się po prostu jakoś przytrafił. To stworzyło problemy, a ich rozwiązania, gdy tylko zostawały wprowadzone w czyn, stawały się nowymi problemami, i tak po kolei przez pięć, dziesięć albo sto lat.
      Najnowszym rozwiązaniem była M25 - obwodnica szybkiego ruchu, prawie kolista, biegnąca wokół całego miasta. Do tego momentu problemy bywały dość proste  ot, takie rzeczy, które stawały się przestarzałe, zanim je do końca zbudowano. Einsteinow-skie korki drogowe z powodu przeszkód na trasie, które same stawały się takimi przeszkodami  tego typu sprawy.
      Aktualny problem polegał na tym, że nie istniał; w każdym razie nie w normalnym, ludzkim pojęciu o przestrzeni. Korek złożony z samochodów nieświadomych tego stanu rzeczy lub próbujących znaleźć objazdy, by wydostać się z Londynu, ciągnął się aż do centrum miasta ze wszystkich kierunków. Londyn po raz pierwszy zatkał się zupełnie. Miasto było jednym wielkim korkiem drogowym.
      Samochody, teoretycznie rzecz biorąc, zapewniają fantastycznie szybki sposób podróżowania z miejsca na miejsce. Z drugiej zaś strony korki drogowe zapewniają fantastyczną okazję do stania w miejscu. W deszczu i zmroku, gdy równocześnie dookoła kakofo-niczna symfonia klaksonów rozbrzmiewa coraz głośniej i coraz wścieklej.
      Crowleyowi już to bokiem wychodziło.
      Skorzystał z okazji, by raz jeszcze przeczytać notatki Azirafala i przerzucić proroctwa Agnes Nutter oraz poważnie wszystko przemyśleć.
      Jego wnioski można by streścić następująco:
      1) Zbliża się Armageddon.
      2) Crowley nic nie może na to poradzić.
      3) Nastąpi to w Tadfield. Albo w każdym razie tam się rozpocznie. Następnie będzie mieć miejsce wszędzie.
      4) Crowley był na czarnej liście Piekła 72.
      5) Azirafal - o ile można to było oceniać - przestał być elementem liczącym się w tej sprawie.
      6) Wszystko wyglądało czarno, ponuro i okropnie. Nie było światełka na końcu tunelu - a jeśli nawet było, to nadjeżdżającego z przeciwnej strony pociągu.
      7) Równie dobrze mógł sobie znaleźć małą, przytulną restauracyjkę i tam schlać się w trupa i do sztywności, w oczekiwaniu na koniec świata.
      8) A jednak...
      I w tym miejscu całe rozumowanie się rozpadło.
      Ponieważ, w najgłębszej głębi serca, Crowley był optymistą. Jeśli w ogóle istniała jakaś niezachwiana pewność podtrzymująca go w ciężkich czasach - przypomniał mu się na chwilę czternasty wiek - było to bezwzględne przekonanie, że wszystko skończy się jego wygraną, że wszechświat się nim zaopiekuje.
      Okay, no więc Piekło zawzięło się na niego. No więc zimna wojna się skończyła, a wielka wojna naprawdę się zaczyna. Więc szans przeciwko niemu jest więcej niż zalanych w pestkę hippisów wtłoczonych do jednego wagonu. A jednak szansa istniała.
      Wszystko polegało na tym, by znaleźć się we właściwym czasie na właściwym miejscu.
      Właściwym miejscem było Tadfield. Tego był pewien; po części na podstawie książki, po części z pewnego innego powodu: na mentalnej mapie świata Crowleya Tadfield pulsowało jak uporczywa migrena.
      Właściwy czas polegał na dostaniu się tam, nim nastąpi koniec świata. Popatrzył na zegarek. Na dotarcie do Tadfield miał dwie godziny, choć zapewne w tej chwili normalny upływ czasu się zachwiał.
      Crowley cisnął książkę na siedzenie dla pasażera. Rozpaczliwe czasy, rozpaczliwe środki: przez sześćdziesiąt lat na jego bentleyu nie pojawiła się ani jedna rysa.
      Co, u diabła.
      Nagle zawrócił, powodując znaczne szkody w przedniej części jadącego za nim czerwonego renault 5 i wjechał na chodnik.
      Włączył światła i klakson.
      To powinno być dla wszystkich pieszych dostatecznym ostrzeżeniem, że nadjeżdża. Ajeśli nie zdążą usunąć się z drogi... no cóż. za parę godzin to na jedno wyjdzie. Być może. Zapewne.
       Hej-ho  powiedział Anthony Crowley i po prostu ruszył przed siebie.
      
      * * *
      
      Było tam sześć kobiet i czterech mężczyzn, a każde miało telefon oraz gruby plik wydruków komputerowych pokrytych nazwiskami i numerami telefonów. Przy każdym numerze widniała odręczna notatka stwierdzająca, czy osoba, do której zadzwoniono, była obecna, czy nie, czy numer był w tej chwili czynny i, co najważniejsze, czy osoba przyjmująca telefon była za, czy przeciw temu, by w j ego życie wkroczyła dźwiękochłonna izolacja. Większość była przeciw.
      Dziesięć osób siedziało w tym pomieszczeniu, godzina po godzinie, przymilając się, błagając, obiecując ze sztucznymi uśmiechami. Między rozmowami robili notatki, popijali kawę i zdumiewali się potokami deszczu, spływającymi po szybach. Pozostawali na swych posterunkach jak orkiestra na Titanicu". Jeśli przy takiej pogodzie nie da się sprzedać okien podwójnie szklonych, oznacza to, że nie da się ich sprzedawać w ogóle. Lisa Morrow mówiła w tej chwili:
       ...Oczywiście, jeśli tylko pozwoli mi pan dokończyć, tak, oczywiście, rozumiem to, ale jeśli tylko... - a następnie, zorientowawszy się, że rozmówca odłożył słuchawkę, powiedziała: - Dobra, ty mnie też, świński ryju.
      Odłożyła słuchawkę.
       Złapałam następną kąpiel - oświadczyła pozostałym sprzedawcom telefonicznym.
      Znacznie wyprzedzała wszystkich w codziennym totalizatorze wyciągania ludzi do telefonu z kąpieli i brakowało jej dwóch punktów do wygrania tygodniowej nagrody Coitus Interruptus.
      Wykręciła następny numer na liście.
      Lisa nigdy nie miała zamiaru zostać sprzedawczynią telefoniczną. Tak naprawdę, to zamierzała zostać olśniewającą, międzynarodową, bogatą lwicą salonową, ale pod żadnym względem nie udało jej się wyjść ponad poziom oceniany na dostatecznie.
      Gdyby posiadała dość wątpliwości, aby walczyć o uznanie jako olśniewająca, międzynarodowa lwica salonowa albo asystentka stomatologa (alternatywna możliwość, na którą była zdecydowana), czy w ogóle ktoś inny niż sprzedawczyni telefoniczna w tym właśnie biurze, miałaby dłuższe i zapewne bogatsze życie.
      Być może, biorąc pod uwagę wszystkie okoliczności, nie aż tak bardzo dłuższe, jako że był to dzień Armageddonu, ale w każdym razie dłuższe o parę godzin.
      Prawdę więc powiedziawszy, aby mieć to dłuższe życie, wystarczyłoby nie dzwonić pod numer, który właśnie wykręciła, wymieniony
      na jej liście jako zainstalowany w mieszkaniu w Mayfair73 (zgodnie z najlepszymi tradycjami kupowanych z dziewiątej ręki list adresowych sprzedaży wysyłkowej) należącym do pana A. Crowleya.
      Ale wykręciła. Oraz czekała, aż zadzwoni cztery razy. I powiedziała:
       Och, diabli, znów sekretarka automatyczna - i już miała odłożyć słuchawkę.
      Ale w tym momencie coś ze słuchawki wypełzło. Coś bardzo dużego i bardzo rozzłoszczonego.
      Było trochę podobne do robaka. Ogromnego, zagniewanego robaka, złożonego z tysięcy malutkich robaczków, wijących się i wrzeszczących, i milionów malutkich robaczkowych pyszczków otwierających się i wrzeszczących z furią, a każdy z nich wrzeszczał: Crowley!
      Przestało wrzeszczeć. Zakołysało się niezdecydowanie, jakby próbując się zorientować, gdzie jest.
      I rozpadło na kawałki.
      To coś rozdzieliło się na tysiące tysięcy wijących się szarych robaków. Zasypały dywan, biurka, Lisę Morrow i jej dziewiątkę kolegów; wpełzły im do ust, do nozdrzy, do płuc; wryły w muskuły, oczy, mózgi i umysły, mnożąc się dziko po drodze, zalewając pokój rosnącą masą ciała i śluzu. Wszystko to zaczęło się łączyć, sklejać wjedną ogromną istotę, wypełniającą pokój od podłogi do sufitu, lekko pulsującą.
      W masie mięsa otworzyły się usta, z przylepionymi do nie-zupeł-nie-warg pasemkami czegoś mokrego i lepkiego i Hastur powiedział:
       Tego mi było potrzeba.
      Pół godziny spędzone w sekretarce automatycznej, z wiadomością od Azirafala jako jedynym towarzystwem, nie wpłynęło łagodząco na jego charakter.
          :Ani też perspektywa złożenia Piekłu meldunku z wyjaśnieniem, czemu nie powrócił o pół godziny wcześniej oraz, co ważniejsze, czemu nie towarzyszy mu Crowley.
      Piekło nie głaskało po główce za porażki. Ale wiedział przynajmniej, jak brzmiała wiadomość od Azirafala. Za to być może uda mu się kupić dalsze istnienie.
      Zresztą, pomyślał, jeśli już będzie musiał spodziewać się gniewu Czarnej Rady, przynajmniej nie spotka go to na pusty żołądek.
      Pokój wypełnił gęsty, siarczany dym. Gdy się rozproszył, Hastura nie było. W pokoju pozostało jedynie dziesięć szkieletów, obranych do czysta z mięsa, oraz kilka kałuż stopionego plastiku, gdzie tu i tam połyskiwały kawałeczki metalu, które niegdyś mogły być częściami telefonów. Znacznie lepiej byłoby zostać asystentką stomatologa.
      Ale, biorąc rzecz z lepszej strony, wszystko to dowodziło jedy-tiie, że zło zawiera w sobie ziarna własnego zniszczenia. W tym samym bowiem momencie w całym kraju ludzie, którzy staliby się nieco bardziej spięci i źli wskutek wywołania ich z miłej kąpieli albo też usłyszenia błędnie wymawianych własnych nazwisk, zamiast tego wszystkiego czuli się całkiem nie zaniepokojeni oraz pogodzeni ze światem. W rezultacie działań Hastura fala niskoprocentowej dobroci zaczęła rozchodzić się wykładniczo wśród ludności i miliony ludzi, którzy w końcu odczuliby pomniejsze urazy psychiki, nie doznały tego. A więc wszystko było w porządku.
      
      * * *
      
      Nie uwierzylibyście, że jest to ten sam samochód. Prawie nie było na nim cala kwadratowego bez wgnieceń. Oba przednie reflektory rozbite. Kołpaki kół dawno odleciały. Wóz wyglądał jak weteran setki zawodów na zderzenia.
      Na chodnikach było źle. Na podziemnych przejściach dla pieszych jeszcze gorzej. Ale najgorsze było przekroczenie Tamizy. Przynajmniej okazał się na tyle przewidujący, żeby podnieść wszystkie szyby.
      Ale tak czy inaczej był tutaj.
      Jeszcze paręset jardów i znajdzie się na M40, stamtąd droga prawie bez przeszkód do Oxfordshire. Istniał tylko jeden haczyk: po raz kolejny między Crowleyem i otwartą drogą znajdowała się M25. Rozwrzeszczana, rozżarzona wstęga bólu i czarnego światła74. Nic nie było w stanie jej przekroczyć i pozostać przy życiu.
      W każdym razie nic śmiertelnego. On zaś nie był także pewien, co uczyni ona diabłu. Zabić go nie może, ale przyjemne to nie będzie.
      Przed wiaduktem na wprost niego postawiono blokadę policyjną. Wypalone wraki  niektóre jeszcze płonęły - świadczyły o losie poprzednich wozów próbujących przejechać wiaduktem nad ciemną drogą.
      Policjanci nie wyglądali na uszczęśliwionych.
      Crowley wrzucił drugi bieg i nacisnął na gaz.
      Sześćdziesiątką przeleciał przez blokadę. To było łatwe.
      Na całym świecie notuje się przypadki spontanicznych zapaleń się ludzi. Wjednej chwili ktoś tam wesoło sapiąc, podąża torem życia, w następnej jest już tylko smutna fotografia kupki popiołu i w tajemniczy sposób nie spalonej stopy czy dłoni. Wypadki spontanicznych zapaleń pojazdów są mniej dokładnie udokumentowane.
      Jakąkolwiek liczbę ukazywała statystyka, w tej chwili właśnie powiększyła się ona o jedynkę.
      Skórzana tapicerka zaczęła dymić. Wpatrując się prosto przed siebie, Crowley lewą ręką po omacku sięgnął na siedzenie pasażera po Przyistoyne i akuratne profecye Agnes Nutter", przenosząc je w bezpieczne miejsce na swych kolanach. Chciałby, aby ona to wyprorokowała75.
      Wówczas płomienie pochłonęły cały samochód.
      Musiał jechać dalej.
      Po drugiej stronie wiaduktu znajdowała się kolejna blokada policyjna mająca zatrzymywać auta próbujące dostać się do Londynu. Właśnie śmiano się z historyjki nadanej przed chwilą przez radio, że motocyklista z drogówki zatrzymał na M6 skradziony radiowóz, stwierdził jednak, że kierowcą jest duża ośmiornica.
      Są oddziały policyjne, gdzie wierzą we wszystko. Ale nie Policja Metropolitalna Londynu. Met składa się z najtwardszych, pragmatycznie najcyniczniejszych i najuporczywiej rzeczowych policjantów w Wielkiej Brytanii.
      Wiele potrzeba, aby zaniepokoić policjanta z Met.
      Na przykład potrzeba by ogromnego, zniszczonego samochodu, który był - ni mniej, ni więcej - piorunem kulistym, płomiennym, ryczącym, pokręconym paskudztwem z Piekła rodem kierowanym przez uśmiechniętego obłąkańca w czarnych okularach siedzącego wśród płomieni, a ciągnącego za sobą smugę gęstego, czarnego dymu, jadącego prosto na nich przez zacinający deszcz i wiatr z szybkością osiemdziesięciu mil na godzinę.
      Coś takiego zawsze poskutkuje.
      
      * * *
      
      Odkrywka była okiem spokoju w burzliwym świecie. Grzmot nie ryczał zwyczajnie w górze, on rozdzierał powietrze na kawałki.
       Pewni moi przyjaciele nadjeżdżają  powtórzył Adam.  Wkrótce tu będą, a wtedy naprawdę możemy zaczynać.
      Pies zaczął wyć. Nie było to podobne do syreny wycie samotne-: go wilka, ale niesamowicie wibrujący glos głęboko przerażonego, małego pieska.
      Pepper siedziała, oglądając własne kolana. 
      Coś ją martwiło.
      Wreszcie podniosła wzrok i popatrzyła w puste, szare oczy Adama
      - A jaką część ty będziesz miał, Adam? - zapytała
      Burzę zastąpiła nagła, dzwoniąca w uszach cisza. 
      - Co? - powiedział Adam.
      - No, podzieliłeś świat, zgoda, i każde z nas ma dostać kawałek... a jaki kawałek ty dostaniesz?
      Cisza grała jak harfa, wysokim, cichym dźwiękiem.
      - Taaa - potwierdził Brian. - Nigdy nam nie powiedziałeś, jaki kawałek ty będziesz miał.
       Pepper ma rację - rzekł Wensleydale. - Mi się nie wydaje, żeby już dużo zostało, jeśli my mamy dostać te wszystkie kraje. Adam otworzył i zamknął usta.
       Co?  powiedział.
       Który kawałek jest twój, Adam? - spytała Pepper. Adam wlepił w nią oczy. Pies przestał wyć i wpatrzył się w swego Pana upartym, inteligentnym spojrzeniem kundla.
      J..ja? - zapytał. Cisza trwała i trwała, jak jedna nuta zdolna zagłuszyć wszystkie dźwięki świata. - Ależ ja będę miał Tadfield -powiedział Adam.
      Patrzyli na niego.
       I... i Lower Tadfield, i Norton, i Norton Woods...
      Nadal nie odrywali wzroku.
      Spojrzenie Adama przesuwało się z jednej twarzy na drugą.
       Więcej nigdy nie chciałem  powiedział. Potrząsnęli głowami.
       Mogę je mieć, jeśli chcę - rzekł Adam, głosem pełnym ponurego wyzwania, ale wyzwania zabarwionego nagłymi wątpliwościami. - Mogę je także polepszyć. Lepsze drzewa do włażenia, lepsze stawy, lepsze... Zawiesił głos.
       Nie możesz - stwierdził kategorycznie Wensleydale. - One nie są jak Ameryka i takie miejsca. One są naprawdę prawdziwe. A poza tym one należą do nas wszystkich. Są nasze.
       I nie możesz ich polepszyć - powiedział Brian.
       Zresztą, gdybyś to zrobił, wiedzielibyśmy wszyscy - powiedziała Pepper.
       Och, jeśli to wszystko, co was niepokoi, to się nie martwcie -odparł niedbale Adam. - Bo mogę was i wszystkich zrobić tak, żebyście robili, co ja chcę...
      Przerwał, słuchając z przerażeniem słów, wypowiedzianych przez jego usta. Oni zaś cofali się.
      Pies objął głowę łapami.
      Mina Adama była wcieleniem upadku imperium.
       Nie - powiedział ochryple. - Nie. Wracajcie! Rozkazuję wam! Zamarli w pół kroku. Adam wytrzeszczył oczy.
       Nie, ja nie chciałem, żeby... - zaczął. -Jesteście moimi przyjaciółmi...
      Jego ciało szarpnęło się. Jego głowa została odrzucona do tyłu. Podniósł ręce, waląc w niebo pięściami. Twarz mu się wykrzywiła. Kredowe podłoże zaczęło pękać pod jego trampkami.
      Adam otworzył usta i zawrzasnął. Był to dźwięk, jakiego gardło zwykłego śmiertelnika nie potrafiłoby wydać; wzniósł się z odkrywki, zmieszał z burzą, zmusił chmury do zbicia się w nowe, niemiłe kształty.
      Wrzask trwał.
      Rozbrzmiał we Wszechświecie, który jest znacznie mniejszy, niż się to wydaje fizykom. Wstrząsnął sferami niebieskimi.
      Mówił o stracie i nie milkł przez bardzo długi czas.
      A potem ucichł.
      Coś się wyczerpało.
      Głowa Adama znowu pochyliła się do przodu. Oczy otwarły się.
      Nieważne, co stało się przed chwilą w starej odkrywce; teraz stał tam Adam Young. Mądrzejszy Adam Young, ale mimo wszystko Adam Young. Być może było w nim więcej Adama Younga niż kiedykolwiek przedtem.
      Upiorną ciszę w wykopie zastąpiła bardziej znajoma, przyjemna cisza  po prostu nieobecność hałasu.
      Uwolnieni ONI przytulili się do kredowego urwiska, z oczami wpatrzonymi w Adama.
       W porządku - powiedział spokojnie. - Pepper? Wensleydale? Brian? Wracajcie. Jest już w porządku. W porządku. Teraz już wiem wszystko. A wy musicie mi pomóc. W przeciwnym razie to nastąpi. Naprawdę. Nastąpi, jeśli my czegoś nie zrobimy.
      
      * * *
      
      Prysznic w Jaśminowym Domku ciężko westchnął, zagrzechotał i oblał Newtona wodą w lekkim odcieniu khaki. Zimną. Był to prawdopodobnie najzimniejszy z zimnych pryszniców w życiu Newtona. I nic mu nie pomógł.
       Niebo jest czerwone - oświadczył, powróciwszy do pokoju. Czuł się, jakby go ogarnął łagodny obłęd. - O wpół do piątej po południu. W sierpniu. Co to może znaczyć? Co byś na to powiedziała, używając języka zachwyconych, aktywnych żeglarzy? To znaczy, jeśli potrzeba czerwonego nieba w nocy, aby zachwycił się żeglarz, czego trzeba, by zachwycić operatora komputera na super-tankowcu? Czy też to raczej pasterze bywają zachwyceni w nocy? Nigdy nie umiałem tego zapamiętać.
      Anathema przyjrzała się tynkowi w jego włosach. Prysznic go nie usunął; po prostu zwilżył i rozsmarował, w związku z czym Newton wyglądał, jakby miał na głowie biały kapelusz z włosami wewnątrz.
       Musiałeś sobie nabić niezłego guza - zauważyła.
       Nie, to było w chwili, gdy uderzyłem głową w ścianę. Wiesz, kiedy ty...
       Tak.  Anathema wyjrzała z zainteresowaniem przez wybite okno. - Czy określiłbyś to jako kolor krwi? - zapytała. - To bardzo ważne.
       Tego bym nie powiedział  orzekł Newton, na chwilę wytrącony z toku myślenia. - Nie dokładnie krwi. Raczej różowawe. Zapewne burza wzbiła w powietrze masę kurzu.
      Anathema przetrząsała stos notatek.
       Co ty robisz? - zapytał.
       Próbuję znaleźć odnośnik. Ciągle jeszcze nie...
       Myślę, że możesz nie zawracać sobie tym głowy  rzekł Newton. - Wiem, co oznacza, reszta 3477. Zrozumiałem to, gdy...
       Co to znaczy, że wiesz, co to znaczy?
       Zobaczyłem to, jadąc tutaj. I nie warcz tak na mnie. Głowa mnie boli. To znaczy, że ja to widziałem. Mają to napisane przed tą waszą bazą lotniczą. To nie ma nic wspólnego z grochem. Tam jest: Pokój to nasz zawód76. To te napisy, umieszczane na tablicach przed bazami lotniczymi. No wiesz, SAG, Dywizjon 8657746, Wrzeszczące Niebieskie Diabły, Pokój To Nasz Zawód, Tego rodzaju rzeczy. - Newton złapał się za głowę. Euforia wyraźnie mijała. -Jeśli Agnes ma rację, to tam jest w tej chwili jakiś wariat nakręcający wszystkie rakiety i odkręcający okna wyrzutni. Gzy co tam trzeba.
       Nie, nie ma go - odparła zdecydowanie Anathema.
       O, doprawdy? Widziałem filmy! Podaj mi choć jeden poważny dowód twojej pewności.
       Tam nie ma żadnych bomb. Ani rakiet. Wszyscy w okolicy o tym wiedzą.
       Ale to jest baza lotnicza! Ma pasy startowe!
       Tylko dla samolotów transportowych i tym podobnych. Mają tu tylko sprzęt łączności. Radia i tak dalej. W ogóle nic, co może wybuchnąć.
      Newton wytrzeszczył na nią oczy.
      
      * * *
      
      Spójrzcie na Crowleya, który robi 110 mil na godzinę w stronę Oxfordshire. Nawet najbardziej niedbały obserwator zauważyłby w związku z nim szereg dziwnych rzeczy. Na przykład zaciśnięte zęby oraz ponury, czerwony blask bijący zza jego ciemnych okularów. Oraz samochód. Samochód wyraźnie był wskazówką.
      Crowley rozpoczął podróż swym bentleyem i niech diabli wezmą, jeśli nie ukończy jej również bentleyem. Nie szło o to, by ten typ pajaca motoryzacyjnego posiadającego własną parę gogli motocyklowych, mógł orzec, iż ma tu do czynienia z zabytkowym bentleyem. Teraz już by nie mógł. Nie byłby nawet zdolny powiedzieć, że to jest bentley. Byłby nawet zaledwie w połowie przekonany, że ma do czynienia z samochodem.
      Przede wszystkim nie było na nim ani śladu lakieru. Być może jeszcze nadal pozostał czarny w miejscach, gdzie nie pokrywały go wielkie rdzawe, czerwonawobrązowe plamy, ale to była tylko matowa czerń spalenizny. Wóz podróżował wewnątrz własnej kuli ognistej jak kapsuła ładownika podczas wyjątkowo trudnego lądowania.
      Metalowe felgi kół otaczała cienka warstewka spieczonej, stopionej gumy, ale biorąc pod uwagę, że felgi nadal w jakiś sposób toczyły się o cal ponad powierzchnią szosy, zawieszeniu nie robiło to szczególnej różnicy.
      Ponadto powinien był rozpaść się już całe mile temu.
      Właśnie wysiłek utrzymywania go w całości powodował, że Crowley zaciskał zęby, a biokosmiczne sprzężenie zwrotne wywoływało czerwony blask oczu. To oraz wysiłek, jaki musiał poświęcać pamiętaniu, by nie zacząć oddychać.
      W taki sposób nie czuł się od czternastego wieku.
      
      * * *
      
      Atmosfera w odkrywce była obecnie bardziej przyjacielska, ale nadal napięta.
       Musicie mi pomóc to uporządkować - powiedział Adam. - Ludzie próbowali to uporządkować przez tysiące lat, ale my musimy to uporządkować teraz. Pokiwali głowami na znak zgody.
       Widzicie, ta rzecz jest - powiedział Adam - ta rzecz jest... no, znacie Tłustego Johnsona.
      Wszyscy ONI kiwnęli głowami. Wszyscy znali Tłustego Johnsona i członków drugiego gangu w Lower Tadfield. Był starszy i niezbyt przyjemny. Rzadko kiedy zdarzał się tydzień bez bójki.
       No więc - powiedział Adam - my zawsze wygrywamy, prawda?
       Prawie zawsze - powiedział Wensleydale.
       Prawie zawsze - powtórzył Adam. -1...
       W każdym razie więcej niż na pół - zauważyła Pepper.  Bo, pamiętacie, kiedy była ta cała historia z przyjęciem dla starszych w sali w naszej wsi, kiedy my...
       To się nie liczy - orzekł Adam. - Im kazali sobie pójść tak samo jak nam. A zresztą starsi ludzie powinni lubić słuchać głosów, jak się dzieci bawią, gdzieś to czytałem i nie rozumiem, dlaczego nam kazali sobie pójść tylko dlatego, że mamy nie taki jak trzeba rodzaj starszych... - Przerwał. - Tak czy inaczej... my jesteśmy od nich lepsi.
       Och, my jesteśmy lepsi - zgodziła się Pepper. - Masz całkowitą rację. Jesteśmy lepsi od nich na mur. Tyle że nie zawsze wygrywamy.
       A pomyślcie - rzekł powoli Adam  że moglibyśmy ich pobić na zaś. Zrobić, żeby się wynieśli albo co. Zrobić, żeby na pewniaka nie było w Lower Tadfield więcej fajnych gangów poza naszym. Co o tym myślicie?
       Co, chcesz powiedzieć, że on będzie... nieżywy? - zapytał Brian.
       Nie. Tylko... tylko wybyły.
      ONI zamyślili się nad tym problemem. Tłusty Johnson był faktem w ich życiu od chwili, gdy osiągnęli wiek wystarczający, by dawać sobie wzajem po głowie lokomotywką od kolejki. Próbowali ogarnąć umysłowo koncepcję świata z dziurą w kształcie Johnsona.
      Brian podrapał się po nosie.
       Uważam, że byłoby świetnie bez Tłustego Johnsona - oświadczył. - Pamiętacie, co zrobił na moim przyjęciu urodzinowym? I to ja miałem nieprzyjemności z tego powodu.
       No, nie wiem - odezwała się Pepper. - Znaczy się, już by nie było tak ciekawie bez starego Tłustego Johnsona i jego gangu. Jak się nad tym zastanowić. Była masa zabawy ze starym Tłustym John-sonem i Johnsonitami. Pewnie musielibyśmy znaleźć inny gang albo co.
       Mi się wydaje  powiedział Wensleydale  że jakby zapytać ludzi w Lower Tadfield, toby powiedzieli, że lepiej by im się wiodło bez Johnsonitów albo ICH. - Nawet Adamem to wstrząsnęło. Wensleydale kontynuował ze stoicyzmem:  Klub starych by to powiedział. I Picky. I...
       Ależ my jesteśmy ci dobrzy... - zaczął Brian. Zawahał się. -No, OK- powiedział - ale idę o zakład, że by pomyśleli, że jakby nas tu nie było, to by było, ojej, jak mniej ciekawie.
       Tak - powiedział Wensleydale. - To właśnie miałem na myśli. Ludzie tu naokoło nie chcą nas albo Johnsonitów - ciągnął markotnie  i się zawsze nas czepiają tylko o takie, że my jeździmy na rowerach albo na deskorolkach na ich chodnikach i robimy za
      dużo hałasu i takich. To tak jak powiedziano w książkach do historii. Tablice na obu waszych domach. Wszyscy zamilkli.
      Jedna z tych niebieskich - odezwał się wreszcie Brian  co mówi: Adam Young tu mieszkał albo co.
      Normalnie tego rodzaju tekst prowadziłby do pięciominutowej bezładnej dyskusji, gdy ONI byli w odpowiednim nastroju, ale Adam uznał, że nie czas na to.
       Więc to, co wszyscy mówicie - podsumował w swym najlepszym stylu przewodniczącego - to jest, że całkiem nie byłoby dobrze, gdyby Tłusty Johnson pobił ICH albo odwrotnie?
       Zgadza się - odrzekła Pepper. - Ponieważ  dodała -jeśli my ich pobijemy, to musimy zostać własnymi śmiertelnymi wrogami. To bym była ja i Adam przeciw Brianowi i Wensleyowi. - Wyprostowała się. - Każdemu jest potrzebnyjego Tłusty Johnson.
       Ano  powiedział Adam. - To właśnie myślałem. Nic w tym dobrego, jeśli ktokolwiek zwycięży. To właśnie myślałem.  Popatrzył na Psa albo poprzez Psa.
       Mi to się wydaje całkiem proste - powiedział prostując się Wensleydale. - Nie rozumiem, czemu trzeba tysięcy lat, żeby do tego dojść.
       Bo ci ludzie, którzy do tego chcieli dochodzić, to byli mężczyźni - rzekła znacząco Pepper.
       Nie kapuję, czemu potrzebujesz stanąć po jakiejś stronie  zauważył Wensleydale.
       Oczywiście potrzebuję być po jakiejś stronie - odparła Pepper. - Każdy musi być po jakiejś stronie w czymś. Adam, jak się zdawało, podjął decyzję.
       Tak. Ale uważam, że można stworzyć własną stronę. Teraz idźcie po wasze rowery - powiedział spokojnie. - Myślę, że lepiej będzie, jak sobie wyjedziemy i porozmawiamy z niektórymi ludźmi.
      
ROZDZIAŁ XVII
      
      
      Putputputputputput- skuter madame Tracy jechał sobie po Crouch End High Street. Był to jedyny pojazd poruszający się po ulicy przedmieścia Londynu zatkanej nieruchomymi samochodami, taksówkami i czerwonymi londyńskimi autobusami.
       Nigdy w życiu nie widziałam takiego korka drogowego - powiedziała madame Tracy. - Zastanawiam się, czy nie było jakiegoś wypadku.
       Zupełnie prawdopodobne - powiedział Azirafal. A potem inny głos: - Mister Shadwell, jeśli pan mnie nie obejmie, to pan spadnie. Wie pan przecież, że to nie było zbudowane dla dwóch osób.
       Trzech - mruknął Shadwell, zaciskając z całej siły jedną dłoń na siodełku, a drugą na gromowej strzelbie.
       Mister Shadwell, nie mam zamiaru się powtarzać.
       To musi pani zatrzymać, żeby mogłem poprawić mom broń  westchnął Shadwell.
      Madame Tracy zachichotała jak wypadało, ale podjechała do krawężnika i zatrzymała skuter.
      Shadwell przezwyciężył się i otoczył niechętnymi ramionami madame Tracy, a gromowa strzelba sterczała między nimi jak przy-zwoitka.
      Przez dziesięć minut jechali w deszczu bez słowa, putputput-putput, zaś madame Tracy ostrożnie przeciskała się między samochodami i autobusami.
      Madame Tracy poczuła, że jej oczy zostają skierowane ku szybkościomierzowi, całkiem bez sensu, pomyślała, jako że nie działał od 1974 roku, a i przedtem nie pokazywał dobrze.
       Droga pani, z jaką szybkością, wedlugpani, poruszamy się?- spytał Azirafal.
       Bo co?
       Ponieważ wydaje mi się, ze pieszo poruszalibyśmy się nieco szybciej.
       Nooo, jeśli jadę tylko ja, najwyższa szybkość wynosi około piętnastu mil na godzinę, ale wraz z panem Shadwellem, musi to być...
       Cztery albo pięć mil na godzinę - przerwała sobie.
       Tak i mnie się wydaje - /godziła się. Zza jej pleców doleciał kaszel.
       Kobito, czy nie możesz zwolnić ty piekielny maszyny? - zapytał zduszony głos. W szatańskim panteonie, którego, co oczywiste, Shadwell nienawidził w całości i słusznie, zarezerwował sobie szczególną nienawiść dla demonów szybkości.
       W takim wypadku - zauważył Azirafal - dostaniemy się do Tad-Jield za nieco mniej niż dziesięć godzin.
      Madame Tracy zamilkła na chwilę, po czym spytała:
       A jak daleko jest to Tadfield?
       Okolo czterdziestu mil.
       Mhm - powiedziała madame Tracy, która kiedyś pojechała tym skuterem parę mil do pobliskiego Finchley odwiedzić siostrzenicę, ale od tej pory jeździła tylko autobusem z powodu dziwnych dźwięków, jakie skuter zaczął wydawać w drodze powrotnej.
       ...prawdę- powiedziawszy, powinniśmy jechać mniej więcej siedemdziesiątką, jeśli mamy zdążyć na czas - rzekł Azirafal. - Hmm. Sierżancie Shadwell? Proszę się teraz trzymać bardzo mocno.
      Putputputputput i błękitna aureola zaczęła otaczać skuter i jego pasażerów łagodnym blaskiem, podobnym do powidoku. Put-[ putputputput i skuter niezdarnie uniósł się nad ziemią bez widocz-; nej podpory, lekko się zataczając, póki nie osiągnął wysokości mniej więcej pięciu stóp.
       Proszę nie patrzeć w dół, sierżancie Shadwell - doradził Azirafal.
       ... - odparł Shadwell zacisnąwszy powieki, z poszarzałym czo-; łem, nie patrząc w ogóle nigdzie.
       A więc w drogę.
      W każdym dysponującym wielkim budżetem filmie fantastycz-no-naukowym znajduje się scena, w której statek kosmiczny wielkości Nowego Jorku nagle osiąga szybkość światła. Brzęczący odgłos jakby drewnianej linijki pociągniętej po kancie biurka, oślepiająca refrakcja światła i nagle wszystkie gwiazdy rozbiegają się na boki, a on znika. I było dokładnie tak, z tym wyjątkiem, że zamiast świecącego dwunastomilowego statku leciał podejrzanej białości dwudziestoletni skuter. I żadnych specjalnych tęczowych efektów. I zdaje się, że nie leciał szybciej, niż dwieście mil na godzinę. I zamiast pulsującego, coraz wyższego kwilenia, słychać było tylko putput-putputput...
      Fruuuuuu.
      Ale poza tym było dokładnie tak, jak w filmie.
      Tam, gdzie M25, obecnie wrzeszczące, nieruchome koło, przecina wiodącą do Oxfordshire M40, gromadziło się coraz więcej policji. Od chwili, gdy pół godziny wcześniej Crowley przejechał to skrzyżowanie, siły te podwoiły się. W każdym razie od strony M40. Nikt nie mógł wyjechać z Londynu.
      W dodatku oprócz policji stało wokoło jeszcze w przybliżeniu dwustu innych, badających M25 przez lornety. W ich skład wchodzili przedstawiciele armii jej królewskiej mości, oddziału rozbrajania bomb, M15, M16, wydziału specjalnego oraz CIA. Jak również człowiek sprzedający hot-dogi.
      Wszystkim było zimno i mokro; byli też zakłopotani i rozdrażnieni; z wyjątkiem jednego policjanta, który był mokry, zziębnięty, zakłopotany, rozdrażniony i rozwścieczony.
       Słuchajcie. Nic mnie nie obchodzi, czy mi wierzycie, czy nie - westchnął. - Mówię wam tylko, co widziałem. To był stary wóz, rolls albo bentley, jeden z tych modnych. Przejechał wiaduktem.
      Przerwał mu jeden z wyższych stopniem przedstawicieli wojsk
      technicznych.
       Tego nie mógł zrobić. Według naszych instrumentów temperatura nad M25 przekracza siedemset stopni Celsjusza.
       Albo sto czterdzieści poniżej zera - dodał jego pomocnik.
       ...albo sto czterdzieści stopni poniżej zera - zgodził się wyższy wojskowy. -W tej sprawie zdaje się istnieć pewna rozbieżność, choć ja uważam, że możemy spokojnie przypisać ją jakiemuś błędowi technicznemu , ale faktem jest, że nie możemy nawet wysłać helikoptera prosto nad M25, nie uzyskując z niego pieczeni helikopterowej. Jakim sposobem chce mnie pan przekonać, że zabytkowy samochód przejechał tamtędy bez szwanku?
       Nie powiedziałem, że przejechał tamtędy bez szwanku -sprostował policjant, poważnie zastanawiający się nad opuszczeniem szeregów Policji Metropolitalnej i otwarciem interesu wraz z bratem, który właśnie rezygnował z pracy w Urzędzie Energii Elektrycznej i zamierzał założyć kurzą fermę. - Wybuchnął płomieniami. I po prostu jechał dalej.
       Czy pan poważnie spodziewa się, że uwierzymy... - zaczął
      ktoś inny.
      Wysoki, przenikliwy dźwięk, natarczywy i dziwaczny. Jakby tysiąca szklanych harmonik grających unisono, ale wszystkie trochę
      * Byia to prawda. Nie istniał na Ziemi termometr, który można by przekonać, aby zarejestrował równocześnie +700° oraz -140°C; a taka właśnie panowała tam tempe-
      fałszywie; jakby dźwięk molekuł powietrza zawodzących z bólu. I Fruuuuuu.
      Nad ich głowami oto przepłynął, czterdzieści stóp nad ziemią, 5 zanurzony w ciemnoniebieskiej aureoli przechodzącej w czerwień ; na brzegach mały, biały skuter, a na nim kobieta w średnim wieku :.. w różowym hełmie motocyklowym i mocno do niej przytulony \ mężczyzna w płaszczu nieprzemakalnym oraz kasku w kolorze flu-1 oryzującej zieleni (skuter był zbyt wysoko, by ktokolwiek mógł zauważyć, że oczy mężczyzny są mocno zamknięte, ale jednak były). Kobieta wrzeszczała. To zaś, co wrzeszczała, brzmiało:
       Gerrrrronnnimooooo!
      
      * * *
      
      Jedną z zalet Wasabi, którą Newton zawsze chętnie podkreślał, jest, że bardzo trudno powiedzieć, kiedy jest mocno uszkodzony. Newton zmuszony był do poprowadzenia Dicka Turpina poboczem, gdyż środek zaścielały połamane gałęzie.
       Przez ciebie upuściłam wszystkie karty na podłogę! Samochód wskoczył ponownie na jezdnię. Cichy głosik wydobywający się z wnęki na rękawiczki oznajmił:
       Ostre rżenie wyciśnienia oreju.
       Nigdy już nie zdołam ich uporządkować -jęknęła.
       Nie musisz  odrzekł Newton z odcieniem szaleństwa w głosie.  Po prostu podnieś jedną. Dowolną. To bez znaczenia, którą.
       Co chcesz przez to powiedzieć?
       No, jeśli Agnes mówi prawdę, a my powtarzamy wszystko to, co ona przepowiedziała, to dowolna karta wybrana w tej chwili musi odnosić się do sytuacji. To logiczne.
       To nonsens.
       Doprawdy? Posłuchaj, znalazłaś się właśnie tutaj, ponieważ ona to przepowiedziała. A czy pomyślała, co powiesz pułkownikowi? Jeśli uda nam się go zobaczyć, co oczywiście się nie uda.
      Jeśli będziemy rozsądni...
       Posłuchaj. Znam takie miejsca. Mają ogromnych strażników wyrzeźbionych z drzewa pilnujących bram, Anathemo, i mają oni białe hełmy i prawdziwe karabiny, rozumiesz, które strzelają prawdziwymi pociskami zrobionymi z prawdziwego ołowiu, które potrafią wleźć prosto w ciebie, obrócić się i wyjść tą samą drogą, nim zdążysz powiedzieć: Przepraszam bardzo, mamy powody przypuszczać, że trzecia wojna światowa ma wybuchnąć w najbliższej chwili i że to przedstawienie ma się zacząć właśnie tutaj", a wtedy pojawiają się poważni ludzie w garniturach z wypukłościami pod marynarkami, którzy zabierają cię do małego pokoju bez okien i zadają ci pytania w rodzaju: czy jesteś obecnie lub też byłaś kiedykolwiek członkiem lewicowej organizacji wywrotowej w rodzaju każdej z brytyjskich partii politycznych. I...
      Jesteśmy prawie na miejscu.
       Popatrz, tu są bramy i płoty z drutu kolczastego i wszystko inne! I zapewne taka rasa psów, która zjada ludzi!
       Uważam, że stajesz się nadmiernie podniecony  powiedziała spokojnie Anathema, podnosząc ostatnią kartę z podłogi samochodu.
       Nadmiernie podniecony? Nie! Bardzo spokojnie zaczynam się martwić o to, że ktoś może mnie zastrzelić!
      Jestem pewna, że gdybyśmy mieli zostać zastrzeleni, Agnes wspomniałaby o tym. W takich sprawach ona jest bardzo dobra. -Zaczęła w roztargnieniu tasować karty z proroctwami.  Wiesz -powiedziała, starannie przełożywszy karty na dwie kupki i stasowawszy obie razem - gdzieś czytałam, iż istnieje sekta, która wierzy, że komputery są narzędziem Szatana. Mówią, że Armageddon nadejdzie, ponieważ Antychryst dobrze posługuje się komputerami. Podobno jest coś o tym w Apokalipsie. Sądzę, że musiałam czytać o tym w gazecie bardzo niedawno...
       Daily Maił". List z Ameryki. Eee, trzeciego sierpnia  po-
      wiedział Newton. - Zaraz po relacji o tej kobiecie w Worms w Ne-brasce, która nauczyła swą kaczkę grać na akordeonie.
       Mm  powiedziała Anathema, rozkładając na kolanach karty tekstem do dołu.
      A więc komputery są narzędziem Szatana?, pomyślał Newton. W to mógł uwierzyć bez trudu. Komputery musiały być czyimś narzędziem, a on był pewien tylko tego, że tym kimś nie był on.
      Wóz szarpnąwszy, zatrzymał się.
      Baza lotnicza wyglądała na dość sponiewieraną. Szereg wielkich drzew leżało przewróconych koło wejścia i kilku ludzi za pomocą koparki próbowało je usunąć. Wartownik patrzył na to bez zainteresowania, ale odwrócił się i chłodnym wzrokiem zmierzył samochód.
       W porządku  oświadczył Newton.  Wyciągnij kartę.
      
      3001. Za Gniezdem Orła upadł ogromny Jasień77.
      
       Czy to wszystko?
       Tak. Zawsze uważaliśmy, że to ma się jakoś do rewolucji rosyjskiej. Jedź dalej tą drogą i skręć w lewo.
      Zakręt wyprowadził ich na wąską dróżkę; po jej lewej stronie znajdował się płot z drutu otaczający bazę.
       A teraz zatrzymaj się tutaj. Wozy często się tu zatrzymują i nikt na to nie zwraca uwagi - powiedziała Anathema.
       Co to za miejsce?
       To lokalna dróżka kochanków.
       Czy to dlatego wydaje się, że ma gumową nawierzchnię?
      Przespacerowali się sto jardów ocienioną żywopłotem ścieżką, aż dotarli do jesionu. Agnes miała rację. Był całkiem duży. Upadł dokładnie w poprzek płotu.
      Siedział na nim wartownik, paląc papierosa. Był Murzynem. Newton zawsze miał poczucie winy w obecności czarnych Amerykanów, na wypadek, gdyby chcieli go obwinie za dwieście lat handlu niewolnikami. j
      Gdy się zbliżyli, wartownik wstał, a po chwili rozluźnił się.
       O, cześć, Anathemo - powiedział.
       Cześć, George. Okropną mieliśmy burzę, prawda?
      Jasne.
      Poszli przed siebie. Patrzył za nimi, aż znikli mu z oczu.
       Znasz go?  spytał Newton z wymuszoną niedbałością.
       Ależ oczywiście. Czasem niektórzy z nich przychodzą do nas do pubu. Dość mili ludzie i bardzo czyści.
       Czy strzeliłby do nas, gdybyśmy weszli do środka?
       Zapewne groźnie wymierzyłby w nas broń - przyznała Anathema.
       To mi wystarczy. Więc co proponujesz?
       No, Agnes musiała coś wiedzieć. Przypuszczam więc, że mamy po prostu zaczekać. Nie jest już tak źle, gdy wiatr przycichł.
       Och. - Newton popatrzył na chmury gromadzące się nad horyzontem. - Dobra, stara Agnes - powiedział.
      
      * * *
      
      Adam wytrwale pedałował wzdłuż drogi, Pies biegł obok i od czasu do czasu z czystego podniecenia próbował _ ugryźć jego tylną oponę.
      Rozległ się klaszczący dźwięk i Pepper wyjechała ze ścieżki swego domu. Rower Pepper zawsze można było odróżnić. Uznała, że znacznym jego ulepszeniem jest kawałek tektury sprytnie przymocowany żabkami do wieszania bielizny obok koła. Koty nauczyły się wykonywać manewr mijania, gdy była jeszcze o dwie ulice dalej.
       Kalkuluję sobie, że możemy pojechać na skróty przez Dro-vers Lane, a potem przez Roundhead Woods  powiedziała Pepper.
       Tam pełno błota  sprzeciwił się Adam.
       Zgadza się - odrzekła nerwowo Pepper. - Tamtą stroną jest pełno błota. Musimy pojechać koło kopalni kredy. Tam zawsze sucho z powodu kredy. A potem koło fermy od ścieków.
      Dołączyli do nich Brian i Wensleydale. Rower Wensleydale'a był czarny, błyszczący i praktyczny. Briana mógł niegdyś być biały, ale jego kolor ukryła gruba warstwa błota.
       To głupie nazywać to bazą wojskową  orzekła Pepper.  Byłam tam w ten dzień od zwiedzania i nie mieli armat, rakiet ani nic. Tylko guziczki i skale, i grały orkiestry dęte.
       Tak - powiedział Adam.
       Guziczki i skale są nie bardzo wojskowe  dodała Pepper.
       No, nie wiem, słowo daję  odrzekł Adam. - To zadziwiające, co można zrobić z guziczkami i skalami.
       Dostałem zestaw na Gwiazdkę - poinformował Wensleydale.  Wszystkie elektryczne kawałki. I było tam trochę guziczków i skal. Można było zrobić z tego radio albo takie, co robi biip-biip.
       No, nie wiem  powtórzył zamyślony Adam.  Myślę raczej o pewnych ludziach, jak się wtrącają do światowej wojskowej sieci łączności i mówią wszystkim komputerom i takim, żeby zaczęli się bić.
       Oooo  powiedział zaskoczony Brian.  To by było paskudne.
       Tak jakby  odparł Adam.
      
      * * *
      
      Być prezesem Związku Mieszkańców Lower Tadfield - oto wzniosłe i samotne przeznaczenie.
      R. P. Tyler, niski, dobrze odżywiony i zadowolony, kroczył wiejską ścieżką w towarzystwie Shutzi, pudla miniaturowego jego żony. R. P. Tyler znał różnicę między dobrem i złem; w jego życiu nie istniały moralne półcienie jakiegokolwiek rodzaju. Ale nie zadowalał go tak prosty fakt, iż zapewniono mu łaskę rozróżniania słusznego od niesłusznego. Czuł, że jego świętym obowiązkiem jest wskazanie ich światu.
      Nie dla R. P. Tylera skrzynka po mydle78, polemiczny wiersz, plakat. Wybranym forum R. P. Tylera była szpalta listów od czytelników tadfieldzkiego Advertisera". Jeśli drzewo sąsiada okazało się na tyle pozbawione szacunku, że roniło liście do ogrodu R. P. Tylera, R. P. Tyler najpierw starannie zmiatał je wszystkie, pakował do pudełek, a następnie stawiał pudełka przed drzwiami frontowymi sąsiada wraz z surowym listem. Na zakończenie pisał list do tadfieldzkiego Adver-tisera". Jeśli ujrzał nastolatków siedzących na wioskowym błoniu, słuchających magnetofonów kasetowych i świetnie się bawiących, przyjmował na siebie obowiązek wskazania im błędności ich zachowań. A gdy już uciekł, poganiany drwinami, pisał do tadfieldzkiego ,Ad-yertisera" na temat upadku moralności oraz dzisiejszej młodzieży.
      Od chwili, gdy w ubiegłym roku przeszedł na emeryturę, jego produkcja listów wzmogła się do tego stopnia, że nawet tadfieldzki ,Advertiser" nie był w stanie ich wszystkich drukować. No i rzeczywiście, list ukończony przez R. P. Tylera, nim udał się na wieczorną przechadzkę, rozpoczynał się od:
      Panowie,
      Zgtębokim smutkiem zauważam, iż dzisiejsze gazety już nie poczuwają się do obowiązków wobec swych czytelników, nas, osób opłacających wasze uposażenie...
      Dokonał przeglądu opadłych gałęzi zaścielających wąską wiejską drogę. Nie przypuszczam, rozważał, by myśleli oni o rachunkach za uprzątanie, gdy przysyłają nam te burze. Rada parafialna zmuszona będzie do opłacenia rachunku za uprzątnięcie tego wszystkiego. A to my, podatnicy, opłacamy ich uposażenie...
      W jego rozmyślaniu słowo oni" oznaczało synoptyków zapowiadających stan pogody w czwartym programie79 radia, których R. P. Tyler czynił odpowiedzialnymi za stan pogody.
      Shutzi zatrzymał się koło przydrożnego buka, by zadrzeć łapę.
      R. P. Tyler odwrócił wzrok, zaambarasowany. Mogło być prawdą, że jedynym powodem jego wieczornego spacerku dla zdrowia było umożliwienie ulżenia sobie, ale R. P. Tyler byłby głęboko zakłopotany, gdyby miał się sam przed sobą do tego przyznać. Popatrzył w górę na chmury burzowe. Piętrzyły się wysoko, olbrzymimi ławicami brudnej szarości i czerni. Ale nie tylko o to szło, że przebijały je rozwidlone języki błyskawic, jak w początkowych sekwencjach filmu o Frankensteinie, ale o to, w jaki sposób zatrzymywały się, docierając do granic Lower Tadfield. W ich zaś środku znajdowała się kolista luka światła dziennego; choć światło to było w jakiś sposób napięte i żółtawe niczym wymuszony uśmiech.
      I było tak cicho.
      Rozległ się niski ryk.
      Wąską dróżką nadjeżdżało czterech motocyklistów. Przelecieli koło niego i zakręcili na skrzyżowaniu, płosząc bażanciego koguta, który nerwowo zafurkotał przez ścieżkę jak łuk rdzawego brązu i zieleni.
       Wandale! - zawołał za nimi R. P. Tyler.
      Okolica nie została stworzona dla ludzi takich jak oni. Została stworzona dla ludzi podobnych jemu.
      Szarpnął smycz Shutziego i pomaszerowali drogą.
      W pięć minut później skręcił na skrzyżowaniu i ujrzał trzech motocyklistów stojących wokół przewróconego drogowskazu, ofiary burzy. Czwarty, wysoki mężczyzna z lustrzaną przyłbicą kasku, pozostał na motorze.
      R. P. Tyler bez żadnego wysiłku, jednym skokiem wyciągnął wnioski. Ci wandale - oczywiście miał rację  przybyli w tę okolicę po to, aby zbezcześcić pomnik poległych oraz poprzewracać drogowskazy.
      Już miał podejść do nich z całą surowością, gdy przyszło mu na myśl, że mają nad nim przewagę liczebną czterech do jednego i że są raczej wyżsi niż on, i że bez cienia wątpliwości są psychopatycznymi furiatami. W świecie R. P. Tylera nikt prócz psychopatycznych furiatów nie jeździł na motocyklach.
      Uniósł więc wysoko podbródek i zaczął ich mijać dumnym krokiem, udając, iż ich nie zauważa80, jednak układając w tym samym czasie w pamięci list (Panowie, dzisiejszego wieczoru ze smutkiem zauważyłem znaczną liczbę chuliganów na motocyklach nawiedzających naszą piękną wioskę. Czemuż, ach czemuż rząd nic nie robi w związku z tą plagą, która...)
       Cześć - powiedział jeden z motocyklistów, podnosząc przyłbicę i ukazując wychudłą twarz i krótko przystrzyżoną czarną bródkę. -Jakoś żeśmy się zgubili.
       A - powiedział z dezaprobatą R. P. Tyler.
       Drogowskaz chyba zdmuchnęło - powiedział motocyklista.
       Tak. Zakładam, iż tak było - zgodził się R. P. Tyler. Ze zdumieniem zauważył, że czuje głód.
       Taaa. No, nam trzeba do Lower Tadfield.
      Brew uniosła się porozumiewawczo.
      Jesteście Amerykanami. Z bazy wojsk lotniczych, jak sądzę. (Panowie, gdy służyłem w wojsku, przynosiłem chlubę memu krajowi. Zauważam z przerażeniem i konsternacją, iż lotnicy z bazy sił powietrznych Tadfield jeżdżą po naszej godnej podziwu okolicy odziani nie lepiej niż pospolite opryszki. Chociaż doceniam ich znaczenie dla obrony wolności świata zachodniego...)
      Ale w tym momencie wzięło górę jego umiłowanie udzielania wskazówek.
       Musicie zawrócić pół mili tą drogą, następnie skręcić w pierwszą w lewo, znajduje się ona w godnym ubolewania stanie zaniedbania, jak się obawiam, choć napisałem w tej sprawie do rady liczne listy, czy jesteście sługami społeczeństwa czy panami społeczeństwa, oto o co ich zapytałem, i ostatecznie kto opłaca wasze uposażenia? Następnie druga na prawo, tylko że ona nie jest, ściśle mówiąc, na prawo, jest na lewo, ale zauważycie, że w końcu zakręca ona w prawo, ma na drogowskazie napis Porrits Lane, ale oczywiście nie jest to Porrits Lane, wystarczy, jak popatrzycie na mapę sztabową, zobaczycie, że jest to po prostu wschodni koniec Forest Hill Lane, wjedziecie do wsi, teraz przejedziecie koło Byka i Skrzypiec" (to jest pub), a potem, kiedy dotrzecie do kościoła (wykazałem ludziom, którzy układają mapy sztabowe, że jest to kościół z iglicą, a nie kościół z wieżą, a nawet napisałem do tadfieldzkiego ,Advertisera", proponując zorganizowanie lokalnej kampanii dla uzyskania poprawki na mapie i mam głęboką nadzieję, że gdy tylko ci ludzie zdadzą sobie sprawę, z kim mają do czynienia, ujrzymy jak pośpiesznie zmieniają front), następnie dojedziecie do skrzyżowania, a wtedy skierujecie się albo w rozgałęzienie na lewo, albo pojedziecie prosto, tak czy tak dojedziecie do bazy lotnictwa (choć lewe rozgałęzienie jest prawie o jedną dziesiątą mili krótsze) i nie możecie zabłądzić.
      Głód gapił się na niego zakłopotany.
      Ja, ee, ja nie jestem pewien, czy dobrze zrozumiałem... - zaczął.
      JA ZROZUMIAŁEM. RUSZAJMY
      Shutzi cicho zaskowyczał i jednym skokiem schronił się za R. P. Tylera i tam już, drżący, pozostał.
      Obcy powsiadali na swe motocykle. Jeden z nich, w bieli (hipis, jak go z wyglądu ocenił R. P. Tyler) upuścił puste opakowanie po frytkach na trawiaste pobocze.
       Proszę wybaczyć - warknął Tyler. - Czy to opakowanie należy do pana?
       Och, nie tylko do mnie - powiedział chłopiec.  Należy do wszystkich.
      R. P. Tyler wyprostował się na całą wysokość81.
       Młody człowieku - powiedział. - Co by pan poczuł, gdybym przyszedł do pańskiego domu i wszędzie rozrzucił śmiecie? Skażenie uśmiechnął się tęsknie.
       Wielką, wielką przyjemność - wyszeptał. - Och, to by było cudowne.
      Pod jego motocyklem kałuża oleju rozpłynęła się tęczowo na mokrej drodze.
      Silniki zawarczały.
       Czegoś nie zrozumiałam - powiedziała Wojna. - Czemu mamy właściwie zmieniać front koło kościoła?
       PO PROSTU JEDŹ ZA MNĄ - powiedział wysoki stojący na przedzie i cała czwórka ruszyła.
      R. P. Tyler patrzył w ślad za nimi, póki jego uwagi nie odwrócił zbliżający się dźwięk klakklakklak. Odwrócił się. Cztery figurki na rowerach przemknęły koło niego, a blisko za nimi podążała galopująca postać małego pieska.
       Wy! Stać! - krzyknął R. P. Tyler.
      ONI przyhamowali, zatrzymali się i popatrzyli na niego.
       Wiedziałem, że to ty, Adamie Young i twoja mała, hm, klika.
      Co, jeśli wolno mi spytać, wy, dzieci, robicie poza domem o tej nocnej porze? Czy wasi ojcowie o tym wiedzą? Przywódca rowerzystów odwrócił się.
       Nie rozumiem, jak może pan mówić, że jest późno - oświadczył. - Wydaje mi się, wydaje mi się, że jeśli słońce jest jeszcze na niebie, to nie jest późno.
       Tak czy inaczej minęła już pora, kiedy powinniście być w łóżkach - poinformował ich R. P. Tyler - i nie pokazuj mi języka, młoda panienko - to było do Pepper  albo napiszę list do twojej matki, informując ją o godnym pożałowania i nieodpowiednim dla dobrze wychowanej panienki stanie manier jej potomstwa.
       To proszę wybaczyć  oświadczył boleśnie dotknięty Adam. -Pepper tylko patrzyła na pana. Nie wiem, żeby było jakieś prawo przeciw patrzeniu.
      W trawie zakotłowało się. Shutziemu, który był wyjątkowo dystyngowanym francuskim pudełkiem miniaturowym, jakie posiadają wyłącznie ludzie, którzy nigdy nie potrafili w swym budżecie domowym znaleźć miejsca dla dzieci, zagroził Pies.
       Paniczu Young - rozkazał R. P. Tyler - proszę zabrać swego... swego kundla od mego Shutzi.  Tyler nie ufał Psu. Gdy po raz pierwszy spotkał go trzy dni temu, Pies na niego zawarczał, a oczy rozbłysły mu czerwienią. To skłoniło Tylera do rozpoczęcia listu podkreślającego, że Pies niewątpliwie ma wściekliznę, z pewnością stanowi niebezpieczeństwo dla społeczeństwa i powinien dla dobra powszechnego zostać unicestwiony  dopóki żona nie zwróciła mu uwagi, że świecące czerwone oczy nie są symptomem wścieklizny oraz, prawdę powiedziawszy, nie widuje się ich nigdzie poza tego typu filmami, których żadne z Tylerów za nic by nie oglądało, ale wiedziało o nich wszystko, co potrzebowało wiedzieć, dziękujemy bardzo.
      Adam zdumiał się.
       Pies nie jest kundlem. Pies jest wyjątkowym psem. Jest mądry. Psie, daj spokój temu okropnemu, staremu pudlowi pana Tylera.
      Pies go zignorował. Pies ciągle jeszcze miał do dogonienia mnóstwo psowatości.
       Psie - rzekł złowieszczym tonem Adam. Jego pies przypadł do roweru swego pana.
       Nie wydaje mi się, abyś odpowiedział na moje pytanie. Dokąd wasza czwórka się udaje?
       Do bazy lotniczej - powiedział Brian.
      Jeżeli to panu nie robi różnicy - rzekł Adam tonem, jak miał nadzieję, ciętego i gryzącego sarkazmu. - Mam na myśli, że gdyby to panu robiło różnicę, to byśmy tam nie jechaliśmy.
       Ty bezczelny małpiszonie - powiedział R. P. Tyler  gdy ujrzę twego ojca, Adamie Young, poinformuję go językiem nie budzącym wątpliwości, iż...
      Ale ONI już pedałowali w kierunku bazy lotniczej Lower Tad-field, posłużywszy się drogą, która była krótsza, prostsza i bardziej malownicza od trasy proponowanej przez pana Tylera.
      R. P. Tyler ułożył w myśli przydługi list o brakach dzisiejszej młodzieży. Omawiał braki w poziomie nauczania, brak szacunku należnego starszym i lepszym od niej, sposób, w jaki w dzisiejszych czasach nigdy nie dbała o właściwą postawę, poruszając się niedbale zamiast chodzić we właściwie wyprostowany sposób, problem przestępczości młodzieży, potrzebę powrotu do powszechnej służby wojskowej oraz wprowadzenia rózg, batożenia, a także pozwoleń na posiadanie psów.
      Był z niego bardzo zadowolony. Skrycie podejrzewał, że list będzie zbyt dobry dla tadfieldzkiego Advertisera" i postanowił wysłać go do Timesa".
      Putputputputput.
       Przepraszam, kochanie - odezwał się ciepły, kobiecy głos. -Zdaje się, że zabłądziliśmy.
      Ujrzał podstarzały skuter kierowany przez kobietę w średnim wieku. Ciasno do niej przytulony, z oczami szczelnie zamkniętymi, siedział człowieczek w płaszczu przeciwdeszczowym i jaskrawozielonym kasku ochronnym. Spomiędzy nich wystawało coś, co mogło być starożytną strzelbą o lejkowato rozszerzonym wylocie lufy.
       Och. A dokąd państwo jadą?
       Lower Tadfield. Nie znam dokładnego adresu, ale szukamy tam kogoś - powiedziała kobieta, a potem zupełnie innym głosem dodała:  Nazywa się Adam Young.
      R. P. Tyler wzdrygnął się.
       Poszukujecie tego chłopca? - zapytał. - Co on tym razem zmalował... nie, nie, nie mówcie mi. Nie chcę tego wiedzieć.
       Chłopca? - zdziwiła się kobieta. - Nie powiedziałeś mi, że to chłopiec. Ile on ma lat?  A potem powiedziała: Jedenaście. No to wolałabym, abyś mi to wcześniej powiedział. To zupełnie zmienia postać rzeczy.
      R. P. Tyler wytrzeszczył oczy ze zdumienia. A potem zrozumiał, co się dzieje. Kobieta była brzuchomówczynią. To, co wziął za człowieka w zielonym kasku, było, jak teraz zobaczył, marionetką brzucho-mówcy. Zdziwił się, jak mógł początkowo pomyśleć, że to człowiek. Odniósł wrażenie, że to wszystko jest w jakiś nieokreślony sposób w złym guście.
       Widziałem Adama Younga mniej niż pięć minut temu - powiedział kobiecie.  On i jego mali poplecznicy byli w drodze do amerykańskiej bazy lotniczej.
       Ojej - odrzekła kobieta, lekko przybladłszy. Prawdę powiedziawszy, nigdy nie lubiłam jankesów. Ale to naprawdę bardzo mili ludzie, naprawdę. Tak, ale nie można ufać ludziom, którzy grając w piłkę nożną, ciągle łapią ją rękami.
       Ach, proszę mi wybaczyć - rzekł R. P. Tyler. - Myślę, że to jest bardzo dobre. Robi duże wrażenie. Jestem zastępcą przewodniczącego tutejszego Klubu Rotarian i zastanawiałem się, czy przyjmuje pani zlecenia prywatne?
       Tylko w czwartki - odparła z dezaprobatą madame Tracy. -1 pobieram ekstra opłatę. I zastanawiam się, czy może pan nas skierować do... ?
      Tyler miał już dość. Bez słowa wyciągnął palec.
      A mały skuter ruszył putputputputputput wąską, wiejską dróżką.
      W tym zaś momencie szara marionetka w zielonym kasku odwróciła się, otworzyła jedno oko i zachrypiała:
       Ty niewydarzony bucu.
      R. P. Tyler poczuł się obrażony, ale także rozczarowany. Miał nadzieję, że marionetka zachowa się jak żywa.
      
      * * *
      
      R. P. Tyler, znalazłszy się ledwie o dziesięć minut spaceru od wioski, zatrzymał się, Shutzi zaś podjął próbę użycia kolejnej ze swych licznych funkcji wydalniczych. Tyler spoglądał ponad płotem.
      Jego wiedza rolnicza była nieco mglista, ale prawie pewien był, że jeśli krowy się kładą, zwiastuje to deszcz. Jeśli zaś stoją, zapewne będzie piękna pogoda. Natomiast te krowy wzięły się za wykonywanie kolejno i uroczyście koziołków; Tyler zaś zaczął się zastanawiać, jaką to może oznaczać prognozę pogody.
      Pociągnął nosem. Coś się paliło  dolatywała niemiła woń przypalonego metalu, gumy i skóry.
       Przepraszam pana - usłyszał głos zza swoich pleców.
      R. P. Tyler odwrócił się.
      Na drodze znajdował się wielki, niegdyś czarny samochód stojący w ogniu, a mężczyzna w czarnych okularach wychylał się przez okno, mówiąc:
       Bardzo przepraszam, udało mi się jakoś zagubić. Czy może pan wskazać mi drogę do bazy lotniczej w Lower Tadfield? Wiem, że gdzieś tu się znajduje.
      Pana samochód się pali.
      Nie. Tyler po prostu nie mógł się zmusić do wypowiedzenia tych słów. Ten człowiek musiał o tym wiedzieć; nieprawdaż? Siedział w środku ognia. Być może miał to być jakiś figiel.
      Zamiast tego powiedział więc:
      Jak sądzę, musiał pan skręcić w niewłaściwą stronę o milę stąd. Drogowskaz jest przewrócony. Nieznajomy uśmiechnął się.
       Zapewne tak było - powiedział. Trzepoczące pod nim pomarańczowe płomienie nadawały mu nieomal diabelski wygląd.
      Wiatr powiał poprzez samochód w stronę Tylera, który poczuł, że zaskwierczały mu brwi.
      Przepraszam, młody człowieku, ale pana samochód się pali, pan siedzi w nim sam się nie zapalając, choć miejscami wóz jest rozpalony do czerwoności.
      Nie.
      Powinien może zapytać tego człowieka, czy życzy sobie, by R. P. Tyler zadzwonił do pomocy drogowej?
      Zamiast tego dokładnie wyjaśnił trasę, starając się nie wytrzeszczać oczu.
       Fantastycznie. Serdeczne dzięki - rzekł Crowley, zaczynając zakręcać okno.
      R. P. Tyler coś musiał powiedzieć.
       Bardzo przepraszani, młody człowieku  powiedział.
      Tak?
      Wydaje mi się, że to nie jest coś, czego się nie zauważa, jeśli pana samochód się pali.
      Język płomienia polizał zwęgloną tablicę rozdzielczą.
       Dziwną pogodę mamy, prawda? - rzekł kulawo Tyler.
       Doprawdy? - odparł Crowley. - Słowo daję, że nie zauważyłem.  I zawrócił swój płonący samochód na wiejskiej drodze.
       Prawdopodobnie dlatego, że pana wóz się pali  wyrzekł ostrym tonem R. P. Tyler. Szarpnął smycz Shutziego, przyciągając pieska do nogi.
      
      Do Redaktora Naczelnego.
      Szanowny Panie,
      Chciałbym zwrócić Pana uwagę na ujawniającą się ostatnio tendencję, którą dostrzegłem u dzisiejszych młodych łudzi, ignorowania podczas prowadzenia samochodów całkowicie rozsądnych środków ostrożności i bezpieczeństwa. Dzisiejszego wieczoru zapytał mnie o drogę dżentelmen, którego wóz był...
      
      Nie.
      
      Prowadzenie samochodu, który.,
      
      Nie.
      
      Palił się...
      
      R. P. Tyler w coraz gorszym humorze, tupiąc wściekle nogami, pokonał ostatni odcinek drogi powrotnej do wsi.
      
      * * *
      
       Hej! - wrzasnął R. P. Tyler.  Young! Pan Young siedział na leżaku w ogródku przed domem, paląc fajkę.
      Sytuacja ta miała więcej wspólnego z dokonanym ostatnio przez Deirdre odkryciem zjawiska biernego palenia i związanym z tym zakazem palenia na terenie domu, niż byłby gotów przyznać się przed sąsiadami. Nie wpłynęło to na polepszenie jego humoru. Ani też nie wpłynęło na to zwracanie się doń per Young przez Tylera.
      Tak?
       Pana syn, Adam. Pan Young westchnął.
       Co on znowu zrobił?
       Czy pan wie, gdzie on jest?
      Pan Young popatrzył na zegarek.
       Przypuszczam, że przygotowuje się do pójścia do łóżka. Tyler uśmiechnął się sztywno a triumfalnie.
       Wątpię. Widziałem go wraz z jego małymi diabłami i tym przerażającym kundlem nie dalej jak pół godziny temu, gdy pedałowali w stronę bazy lotniczej.
      Pan Young pyknął fajkę.
       Wie pan, jak surowo oni tam przestrzegają przepisów - powiedział Tyler na wypadek, gdyby pan Young nie pojął wagi wiadomości.  Wie pan, jak pana syn pasjonuje się naciskaniem guziczków i tym podobnych  dodał.
      Pan Young wyjął fajkę z ust i z namysłem obejrzał cybuch.
       Hmp - powiedział.
       Mhm - powiedział.
       Aha  powiedział. I wszedł do domu.
      
      * * *
      
      Dokładnie w tym samym momencie cztery motocykle z piskiem opon zatrzymały się o paręset jardów od głównej bramy. Jeźdźcy zgasili silniki i podnieśli przyłbice hełmów. No, w każdym razie trzech z nich.
       A ja miałam nadzieję, że będziemy mogli przebić się przez zapory - powiedziała tęsknie Wojna.
       To by tylko spowodowało kłopoty.
       To dobrze.
       Mam na myśli kłopoty dla nas. Linie zasilania i telefoniczne pewnie nie działają, lecz oni muszą mieć generatory, a z pewnością i radio. Gdyby ktoś zaczął meldować, że terroryści zrobili najazd na bazę, wtedy ludzie zaczęliby działać w sposób logiczny i cały plan by się zawalił.
      Ha.
       WCHODZIMY DO ŚRODKA, WYKONUJEMY ZADANIE,
      WYCHODZIMY, POZOSTAWIAMY NATURZE LUDZKIEJ DZIAŁANIE WE WŁAŚCIWYJEJ SPOSÓB - powiedział Śmierć.
       Nie tak to sobie wyobrażałam, przyjaciele - odparła Wojna. -Nie po to czekałam tysiące lat, aby tylko pomajstrować kawałkami drutu. Nie nazwałabym tego dramatycznym wydarzeniem. Albrecht Diirer nie marnował czasu na wykonanie drzeworytu Czterech Na-ciskaczy Guzików Apokalipsy, to wiem na pewno.
       Myślałem, że będą się rozlegać głosy trąb - rzekł Skażenie.
       Popatrzcie na to z takiego punktu widzenia  powiedział Głód. - To jest tylko podkład. Potem dopiero wyruszymy. Prawdziwie wyruszymy Na skrzydłach wichru i tak dalej. Trzeba umieć działać elastycznie.
       Czy nie mieliśmy tu spotkać... kogoś? - zapytała Wojna. Zapanowała cisza, przerywana tylko metalicznym potrzaskiwaniem stygnących silników motocyklowych. Wreszcie Skażenie powoli przemówił:
       Wiecie, ja też nie mogę powiedzieć, bym spodziewał się czegoś takiego. Wyobrażałem sobie, no, że to będzie wielkie miasto. Albo wielki kraj. Może Nowy Jork. Albo Moskwa. Albo sam Arma-
      geddon.
      Znów zapadło milczenie. Wreszcie odezwała się Wojna:
       A swoją drogą, gdzie jest Armageddon?
       Zabawne, że o to pytasz  odparł Głód. Ja też zawsze chciałem go poszukać.
       Jest jakiś Armageddon w Pensylwanii - powiedział Skażenie. -A może w Massachusetts czy jeszcze gdzieś tam. Masa facetów z wielkimi brodami i w zupełnie czarnych kapeluszach.
       Niiie - sprzeciwił się Głód.  To gdzieś w Izraelu, jak sądzę.
       GÓRA KARMEL.
       A ja myślałem, że tam rosną owoce avocado.
       ORAZ KONIEC ŚWIATA.
       To prawda? A więc będzie jedno wielkie avocado.
       Zdaje mi się, że kiedyś tam byłem - powiedział Skażenie. -W starożytnym mieście Megiddo. Tuż przed jego upadkiem. Ładna miejscowość. Interesująca brama królewska.
      Wojna popatrzyła na otaczającą ich zieloność.
       Ojoj - powiedziała - czyżbyśmy skręcili nie tam, gdzie trzeba?
       GEOGRAFIA JEST NIEISTOTNA.
       Przepraszam, lordzie?
      JEŚLI ARMAGEDDON JEST GDZIEKOLWIEK, JEST I WSZĘDZIE.
       To prawda  przyznał Głód.  Nie rozmawiamy tu o paru milach kwadratowych krzaków i pasących się kóz. Jeszcze raz zapadło milczenie.
       RUSZAJMY Wojna odkaszlnęła.
       Tak tylko sobie pomyślałam... czy on ma być z nami...? Śmierć poprawił rękawice.
       TO - odparł zdecydowanie -JEST ROBOTA DLA ZAWODOWCÓW.
      
      * * *
      
      Jak później sobie przypominał sierżant Thomas A. Deisenburger, wydarzenia przy bramie rozegrały się następująco: Wielki wóz dowodzenia podjechał do bramy. Lśnił i wyglądał oficjalnie, chociaż później sierżant nie był do końca pewien, czemu tak pomyślał ani czemu przez chwilę wydawało się, że samochód jest napędzany silnikami motocyklowymi.
      Wysiadło czterech generałów. Znowu sierżant był nie do końca pewien, czemu tak pomyślał. Mieli właściwe dokumenty osobiste. Jakiego rodzaju dokumenty, tego, prawdę powiedziawszy, nie potrafił sobie przypomnieć, ale były właściwe. Zasalutował. A jeden z nich powiedział:
       Nie zapowiedziana inspekcja, żołnierzu.
      Na co sierżant Thomas A. Deisenburger odpowiedział:
       Nie zostałem poinformowany na okoliczność nie zapowiedzianej inspekcji w tym momencie.
       Oczywiście, że nie - odezwał się jeden z generałów. - Właśnie dlatego, że jest nie zapowiedziana. Sierżant ponownie zasalutował.
       Proszę o pozwolenie potwierdzenia tej wiadomości w dowództwie bazy  rzekł niepewnie.
      Najwyższy i najchudszy z generałów oddalił się o parę kroków, odwrócił tyłem i założył ręce na piersi.
      Jeden z pozostałych przyjacielsko objął sierżanta za ramiona i pochylił się do niego konspiracyjnie.
       No więc posłuchajcie... - popatrzył z ukosa na naszywkę z nazwiskiem sierżanta - ...Deisenburger, być może dam wam szansę. To jest nie zapowiedziana inspekcja, zrozumieliście? Nie zapowiedziana. Co oznacza: żadnych alarmów w chwili, gdy wjedziemy, zrozumieliście? I żadnego oddalania się od waszego posterunku. Zawodowy żołnierz jak wy na pewno to zrozumie, mam rację? - dodał. Mrugnął okiem. - W przeciwnym razie spadniecie tak nisko, że będziecie musieli mówić sir" do chochlika.
      Sierżant Thomas A. Deisenburger wytrzeszczył oczy na generała.
       Do szeregowca - rozległ się syk.
      Wedle naszywki na mundurze nazywała się Waugh. Sierżant Deisenburger nigdy nie widział generała płci żeńskiej, ale ta na pewno była ulepszonym modelem.
       Co?
       Szeregowca. Nie chochlika.
       Ano. To właśnie miałem na myśli. Szeregowca. Okay, żołnierzu?
      Sierżant pomyślał, że do wyboru pozostało mu bardzo niewiele możliwości.
       Nie zapowiedziana inspekcja? - powtórzył.
       Prowizjonarycznie utajmonocniona w tym momencie -oświadczył Głód, który przez całe lata uczył się oszwabiania rządu federalnego i przypomniał sobie właściwy do tego język.
       Przyjęto, panie generale - odparł sierżant.
       Grzeczny chłopiec - rzekł Głód, gdy zapora się uniosła. -Daleko zajdziesz.  Popatrzył na zegarek.  I to bardzo szybko.
      
      * * *
      
      Niekiedy istoty ludzkie bardzo przypominają pszczoły. Pszczoły z całą wściekłością bronią swego ula, pod warunkiem, że znalazłeś się na zewnątrz niego. Jeśli już jesteś w środku, robotnice jakby zakładają, że musiało to zostać uzgodnione z dyrekcją i nie zwracają na ciebie uwagi; różni owadzi pieczeniarze osiągnęli miodem płynącą egzystencję właśnie dzięki temu. Ludzie zachowują się tak samo.
      Nikt nie zatrzymał czterech, gdy zdecydowanie weszli do jednego z długich, niskich budynków, przytulonych pod lasem masztów antenowych. Nikt nie zwrócił na nich uwagi. Być może nikt nic nie widział. Być może widzieli to, co ich umysły były nauczone widzieć, ponieważ mózg ludzki nie posiada wyposażenia dozwala-jącego dostrzec Wojnę, Głód, Skażenie i Śmierć, gdy nie chcą one być dostrzegane i tak jest dobry w niewidzeniu tego, że często nawet ich nie widzi, gdy pełno ich ze wszystkich stron.
      Urządzenia alarmowe ze swej strony w ogóle nie posiadały mózgów i uznały, że widzą czterech ludzi tam, gdzie ludzie nie powinni się znajdować, więc odezwały się jak wściekłe.
      
      * * *
      
      Newton nie palił, ponieważ nie pozwalał nikotynie wdzierać się do świątyni jego ciała, a raczej, ściśle mówiąc, do małej walijsko-metodystycznej, blaszanej kapliczki jego ciała. Gdyby jednak był palaczem, zakrztusiłby się papierosem, którego by palił teraz dla uspokojenia nerwów.
      Anathema zdecydowanym ruchem wstała i wygładziła zmiętą spódniczkę.
       Nie martw się - powiedziała. - To nie odnosi się do nas. Prawdopodobnie coś się dzieje w środku.
      Uśmiechnęła się na widok jego pobladłej twarzy.
       Daj spokój - powiedziała. - To nie jest OK.
       Nie jest - potwierdził Newton. - Przede wszystkim mają lepszą broń.
      Pomogła mu wstać.
       Nie przejmuj się - powiedziała. -Jestem pewna, że coś wymyślisz.
      
      * * *
      
      To nie do uniknięcia, że nie cała ich czwórka mogła wnieść jednakowy wkład, pomyślała Wojna. Zdziwiła się własną zdolnością posługiwania się nowoczesnymi systemami uzbrojenia, o ileż bardziej skutecznymi niż ostre kawałki metalu, i oczywiście Skażenie uśmiał się z urządzeń absolutnie odpornych na uszkodzenia, absolutnie zabezpieczonych przed niepowołanymi. Nawet Głód wiedział przynajmniej, co to są komputery. Podczas gdy... no cóż, on właściwie tylko kręcił się w pobliżu, choć przyznać trzeba, że robił to z pewną elegancją. Wojnie przyszło na myśl, że pewnego dnia może nastąpić koniec wojny, koniec głodu, może nawet koniec skażenia i być może właśnie z tego powodu czwartego i największego Jeźdźca nigdy właściwie nie można było nazwać swoim chłopem. To tak, jakby się miało w drużynie futbolowej inspektora podatkowego. Oczywiście świetnie mieć go po swojej stronie, ale nie należał do osób, z którymi po meczu chciałoby się wypić drinka i pogadać w barze. Po prostu nie sposób było poczuć się z nim w stu procentach swobodnie.
      Paru żołnierzy przebiegło-przez jego postać w chwili, gdy zaglądał Skażeniu przez chude ramię.
       CO TO ZA BŁYSZCZĄCE RZECZY? - rzekł tonem kogoś, kto wie, że nie będzie w stanie zrozumieć odpowiedzi, ale chce, aby widziano, że jest zainteresowany.
       Siedmiosegmentowe ekrany na diodach elektroluminescencyjnych - powiedział chłopiec. Położył miłośnie dłoń na zespole przekaźników, które stopiły się pod jego dotknięciem, a po tym wprowadził do obwodów plik samoreplikujących się wirusów komputerowych, które odleciały na skrzydłach elektronicznego eteru.
       Doprawdy zupełnie mi niepotrzebne te cholerne syreny alarmowe - mruknął Głód.
      Śmierć z roztargnieniem pstryknął palcami. Tuzin klaksonów zakrztusiło się i umilkło.
       No, nie wiem, mnie się dosyć podobały - powiedział Skażenie.
      Wojna sięgnęła do wnętrza kolejnej metalowej szafki. Rzeczy miały się nie tak, jak się spodziewała, to musiała przyznać, ale gdy przesunęła palcami po, a czasem wewnątrz części elektronicznych, doznała znajomego uczucia. Było echem przeżycia, jakie się miewa, trzymając miecz i Wojna poczuła dreszcz oczekiwania na myśl, że ten miecz sięga poprzez cały świat oraz pewną część nieba nad nim. Ten miecz ją kochał.
      Miecz ognisty.
      Ludzkość nie nazbyt dobrze nauczyła się, że miecze są niebezpieczne, jeśli pozwolić im walać się wokoło, choć na miarę swych ograniczeń uczyniła wszystko co mogła, aby szansę przypadkowego użycia miecza tej potęgi były bardzo duże. A to było pocieszające. Miło było pomyśleć, że ludzkość widzi różnicę między rozwaleniem swej planety na kawałeczki przypadkiem i dokonaniem tego planowo.
      Skażenie zanurzył ręce w kolejnym stelażu drogiej elektroniki.
      
      * * *
      
      Wartownik przy dziurze w ogrodzeniu miał zakłopotaną minę. Świadom był podniecenia panującego w bazie, ale jego radio nie odbierało niczego prócz białego szumu,
      zaś jego oczy nieustannie przyciągała legitymacja, którą miał przed sobą.
      W swoim życiu widział już wiele różnych legitymacji - wojskowe, CIA, FBI, nawet KGB - ale będąc młodym żołnierzem musiał jeszcze się nauczyć, że im mniej znaczy organizacja, tym bardziej imponujące sąjej legitymacje.
      Ta była diabelnie imponująca. Poruszając bezgłośnie wargami, odczytał ją ponownie, przez całą długość, począwszy od Lord Protektor Wspólnoty Brytyjskiej poleca i nakazuje", przez fragment na temat rekwizycji wszelkiego drewna opałowego, sznurów oraz ognionośnych olejów aż do podpisu Pierwszego Lorda Adiutanta Armii Tropicieli Wiedźm, Chwała-Niechaj-Mu-Będzie-We-Wszystkich-Jego-Dziełach-I-Strzeż-Się-Cudzołóstwa Smitha. Newton zasłonił kciukiem akapit na temat dziewięciu pensów od wiedźmy i starał się wyglądać jak James Bond.
      Wreszcie badawczy intelekt wartownika odnalazł znajome sobie słowo.
       Co to ma znaczyć to tutaj - powiedział podejrzliwie - na temat, że mamy dawać panu wiązki chrustu?
       O, musimy je mieć - odparł Newton. - Myje palimy.
       Co proszę?
       Palimy je.
      Twarz wartownika rozjaśnił uśmiech. A mówiono mu, że Anglia jest zbyt miękka.
       Znakomicie! - powiedział. Coś wcisnęło mu się w krzyże.
       Rzuć broń - powiedziała zza niego Anathema - albo będę żałować tego, do czego będę zmuszona.
      Ależ to prawda, pomyślała, widząc jak mężczyzna drętwieje ze strachu. Jeśli nie rzuci broni, przekona się, że to patyk, a ja będę naprawdę żałować, gdy zostanę zastrzelona.
      
      * * *
      
      Przy głównej bramie sierżant Thomas A. Deisenbur-ger również miał problemy. Mały człowieczek w brudnym płaszczu przeciwdeszczowym bez przerwy celował w niego palcem mamrocząc, a pani przypominająca jego matkę przemawiała natarczywie, co chwila przerywając sobie innym głosem.
       Naprawdę jest sprawą najwyższej wagi, aby pozwolono nam porozmawiać z kimkolwiek, kto tu jest dowódcą - mówił Azirafal. - Naprawdę muszę nalegać, aby, wiesz, on ma rację, byłabym w stanie rozpoznać, gdyby kłamał, tak, dziękuję bardzo, sądzę, ze coś osiągniemy, jeśli łaskawie zezwoli mi pani kontynuować zgoda dziękuję starałam się tylko wstawić za tobą. Tak! Eee. Prosiłeś go, aby tok, zgadza się... a więc...
       Czy widzisz mój palec?! -wrzasnął Shadwell, który jeszcze był przy zdrowych zmysłach, choć trzymały się go one tylko za pomocą nader długiej i nader nadwerężonej nitki. - Czy ty go widzisz? Ten palec, chłopcze, może ciem wysłać na spotkanie z twojem Stwórco!
      Sierżant Deisenburger wybałuszył oczy na tkwiący o kilka cali od jego twarzy czarnosiny paznokieć. Jako broń ofensywną należało go oceniać nader wysoko, zwłaszcza gdyby użyto go kiedykolwiek do przygotowywania pożywienia.
      Przez telefon słyszał tylko zakłócenia. Powiedziano mu, by nie opuszczał swego posterunku. Zaczęła mu dolegać rana z Wietnamu82. Zastanawiał się, w jakie kłopoty może się wpędzić, jeśli zastrzeli nieamerykańskich cywilów.
      
      * * *
      
      Cztery rowery zatrzymały się niedaleko bazy. Ślady opon w pyle oraz kałuża oleju wskazywały, że i inni podróżnicy na krótko tu się zatrzymali.
       Po co tu stajemy? - zapytała Pepper.
       Muszę pomyśleć - odrzekł Adam. 
      To było trudne. Część umysłu, którą znał jako siebie, nadal przy nim była, ale dokładała wysiłków, by nie dać się zatopić w tryskającej wzburzonej ciemności. Był natomiast świadom, że trójka jego towarzyszy jest w stu procentach ludzka. Już dawniej wpędzał ich w kłopoty za pomocą podartych ubrań, obcięcia kieszonkowego i tak dalej, ale obecna sytuacja prawie na pewno będzie miała skutki o wiele donioślejsze niż zakaz wychodzenia z domu i nakaz zrobienia porządku w swoim pokoju.
      Z drugiej jednak strony nie miał nikogo innego.
       W porządku - oświadczył. - Będą nam potrzebne pewne rzeczy, jak myślę. Potrzebny nam miecz, korona oraz waga. Wytrzeszczyli na niego oczy.
       Co, w tym miejscu?  zdziwił się Brian.  W tym miejscu nie ma nic podobnego.
       No, nie wiem - odparł Adam. -Jak się pomyśli o zabawach i takich, w któreśmy się, wiecie, bawili...
      
      * * *
      
      Chyba tylko dla psychicznego dobicia sierżanta Deisenbur-gera podjechał samochód, unoszący się o parę cali nad ziemią, ponieważ nie miał opon. Ani lakieru. Natomiast miał tren niebieskiego dymu; a gdy zatrzymał się, zaczął wydawać świsty właściwe metalowi ochładzającemu się z bardzo wysokiej temperatury. Zdawało się, że był wyposażony w okna z dymnego szkła, choć było to jedynie efektem patrzenia przez zupełnie zwykłe szklane okna do wypełnionego dymem wnętrza.
      Otworzyły się drzwi kierowcy i wyleciała przez nie chmura dławiących wyziewów. Za nią podążył Crowley.
      Machnięciem dłoni odpędził dymy sprzed swej twarzy, zamrugał, a następnie przekształcił początkowy gest w przyjacielskie machnięcie ręką.
       Cześć - powiedział. -Jak leci? Czy świat już się skończył?
       On nas nie chce wpuścić, Crowley  powiedziała madame Tracy.
       Azirafal?! To ty?! Ładna sukienka - odparł dość niejasno Crowley.
      Nie czuł się zbyt dobrze. Przez ostatnie trzydzieści mil wyobrażał sobie, że tona płonącego metalu, gumy i skóry jest doskonale funkcjonującym samochodem, natomiast bentley wściekle się temu opierał. Najtrudniejsze było zmuszenie tej rzeczy do dalszej jazdy po spaleniu się opon radialnych, dobrych na wszelkie warunki atmosferyczne. Gdy tylko przestał sobie wyobrażać, że wóz ma ogumienie, szczątki bentleya nagle opadły na zniekształcone felgi.
      Poklepał metalową powierzchnię, wystarczająco gorącą, żeby na niej smażyć jajka.
       Tego rodzaju osiągów nie miałby żaden z tych nowoczesnych wozów  oświadczył z uczuciem.
      Wszyscy gapili się na niego. Rozległo się ciche, elektroniczne pstryknięcie. Zapora wjazdowa unosiła się. Obudowa zawierająca silnik elektryczny wydała mechaniczny jęk, a potem poddała się w obliczu niepowstrzymywalnej siły, oddziałującej na barierę.
       Hej! - zawołał sierżant Deisenburger. - Który z was, cwaniaczki, to zrobił?
      
      * * *
      
      Zip. Zip. Zip. Zip. I mały galopujący piesek. Spojrzeli na cztery dziko pedałujące figurki, które przemknęły pod barierą i znikły w głębi obozu. Sierżant wziął się w garść.
       Hej - powiedział, ale tym razem z o wiele mniejszym naciskiem - czy któreś z tych dzieci miało na bagażniku kosmitę z twarzą przyjaznego łajdaka?
       Nie sądzę  oświadczył Crowley.
       Wobec tego - rzekł sierżant Deisenburger  wpadli w prawdziwe tarapaty. - Uniósł karabin. Dość tego obcyndalania się; nie przestawał przypominać sobie mydła. -1 wy - dodał - także.
       Oszczygam ci...  zaczął Shadwell.
       To trwa już nazbyt długo - powiedział Azirafal. - Zrób z tym porządek, Crowley, bądź dobrym kolegą.
       Hmm?  powiedział Crowley.
      Ja jestem tym miłym - dodał Azirafal. - Nie możesz po mnie oczekiwać, abym... och, niech to diabli! Starasz się zachować przyzwoicie i co na tym zyskujesz"? - Pstryknął palcami.
      Dało się słyszeć puknięcie jakby staromodnej lampy błyskowej i sierżant Thomas A. Deisenburger zniknął.
       Eee - powiedział Azirafal.
       Widzisz? - powiedział Shadwell, który nie do końca połapał się w podwójnej osobowości madame Tracy. - Drobiazg. Czymaj się mnie, a bydziesz zdrów.
       Dobra robota - orzekł Crowley. - Nigdy nie przypuszczałem, że jesteś do tego zdolny.
       Ani ja - odrzekł Azirafal. - Mam nadzieję, ze nie wysłałem go w jakieś okropne miejsce.
       Musisz się do tego natychmiast przyzwyczaić - powiedział Crowley. - Po prostu ich wysyłasz. Lepiej się nie martwić, dokąd trafiają. - Popatrzył zafascynowany. - Czy nie przedstawiłbyś mnie twemu nowemu ciału?
       O? Tak. Tak, oczywiście. Madame Tracy, to jest Crowley. Crowley, madame Tracy. Zachwycona, bez wątpienia.
       Więc wejdźmy - rzekł Crowley.
      Popatrzył ze smutkiem na ruinę bentleya, ale wnet rozjaśnił się. W stronę bramy zmierzał zdecydowanie dżip, a wyglądał tak, jakby pełen był ludzi gotowych wykrzykiwać pytania, strzelać i nie przejmować się kolejnością wykonywania tych czynności.
      Ucieszył się. To było nawet więcej, niż mógłby nazwać swym zakresem kompetencji.
      Wyjął ręce z kieszeni, podniósł je jak Bruce Lee, a następnie uśmiechnął się jak Lee van Cleef.
       Ach  powiedział - oto zbliża się nasz środek transportu.
      
      * * *
      
      Rowery zaparkowali pod jednym z niskich budynków. Wensleydale starannie zamknął swój na kłódkę. Był właśnie takim chłopcem.
       A więc jak ci ludzie będą wyglądali? - spytała Pepper.
       Mogą wyglądać w każdy sposób - rzekł Adam pełen zwątpienia.
       Są dorośli, nie? - dopytywała się Pepper.
       Tak - odparł Adam. - Bardziej dorośli niż możesz sobie wyobrazić.
       Bić się z dorosłymi to na nic - orzekł Wensleydale ponuro.  Zawsze się popada w zmartwienie.
       Nie macie się z nimi bić - powiedział Adam. - Róbcie tylko, co wam powiedziałem.
      ONI popatrzyli na rzeczy, które nieśli. Nie wyglądały na niewiarygodnie sprawne jak na narzędzia do naprawy świata.
       No to jak ich znajdziemy? - zapytał z niedowierzaniem Brian. - Pamiętam, że jak żeśmy przyszli na dzień zwiedzania, to były tylko pokoje i takie. Masa pokoi i błyskających świateł.
      Adam z namysłem przyjrzał się budynkom. Syreny jeszcze wyły.
       Nooo  powiedział  mi się zdaje...
       Hej, co wy, dzieci, tu robicie?
      Głos nie był w stu procentach groźny, choć należał do oficera u granic wytrzymałości, który ostatnie dziesięć minut poświęcił na próby znalezienia jakiegokolwiek sensu w bezsensownym świecie, gdzie alarmy same się włączały, a drzwi nie otwierały. Za nim stało dwóch równie znękanych żołnierzy, nieco zakłopotanych, co właściwie należałoby począć z czwórką niskich i wyraźnie należących do białej rasy małolatów, w tym jednym być może płci żeńskiej.
       O nas się nie martwcie  powiedział niedbale Adam. - My sobie tylko spacerujemy.
       Ależ wy tylko... - zaczął porucznik.
       Spijcie  powiedział Adam.  Po prostu zaśnijcie. Wszyscy żołnierze tutaj niech zasną. W ten sposób nic się wam nie stanie. Wy po prostu zaśnijcie zaraz.
      Porucznik wytrzeszczył na niego oczy, próbując skupić wzrok. A potem zwalił się na twarz.
       Fiu - powiedziała Pepper, gdy przewrócili się także pozostali żołnierze. -Jak żeś to zrobił?
       No  odrzekł wymijająco Adam  pamiętasz ten kawałek o hipnotyzmie w Książce dla chłopców: jak zrobić 101 rzeczy, których nigdy nie mogliśmy zrobić?"
      No i?
       No i to jest, owszem, jakby jakieś takie, tylko, że ja już wiem, jak to się robi. - Znów się zwrócił do budynku łączności.
      Ponownie wziął się w garść, a jego ciało porzuciło wygodną, niedbałą postawę, prostując się w sposób, z jakiego byłby dumny pan Tyler.
       Zgadza się - powiedział. Zamyślił się na chwilę. A potem powiedział: - Przyjdźcie i popatrzcie.
      
      * * *
      
      Gdyby zabrać planetę, a zostawić tylko elektryczność, wyglądałoby to jak najcudowniejszy kiedykolwiek zrobiony filigran  kula mrugających srebrnych nici, a od czasu do czasu rozżarzona włócznia promienia satelitarnego. Nawet ciemne obszary żarzyłyby się od fal radarów i publicznych radiostacji. Mógłby to być system nerwowy wielkiego zwierzęcia.
      Tu i tam węzły sieci stanowiły miasta, ale większość elektryczności była niejako muskulaturą, zajętą wyłącznie prostą pracą. Atoli od około pięćdziesięciu lat ludzkość wyposażała elektryczność w mózg.
      I teraz żyła tak samo, jak żyje ogień. Wyłączniki spawały się nieruchomo. Przekaźniki stapiały się. W sercach krzemowych czi-pów o mikroskopijnej architekturze przypominającej plan miasta
      Los Angeles, otwierały się nowe przejścia; i setki mil stamtąd w podziemnych pomieszczeniach rozdzwoniły się dzwonki, a ludzie przerażeni patrzyli na to, co im mówiły pewne ekrany. Ciężkie stalowe bramy zamykały się na głucho pod potajemnie wydrążonymi górami, pozostawiając po drugiej stronie ludzi, walących w nie pięściami i mocujących się ze skrzynkami stopionych bezpieczników. Kawałki pustyni i tundry odsuwały się w bok, wpuszczając świeże powietrze do klimatyzowanych grobowców, a tępo-nose kształty ociężale wsuwały się na pozycje.
      A prąd, płynąc tam, gdzie nie powinien, gdzie indziej występował z brzegów. W miastach pogasły światła regulacji ruchu, następnie latarnie uliczne, wreszcie wszystkie światła. Wentylatory zwolniły obroty, zatrzepotały i zatrzymały się. Piecyki elektryczne ściemniały do zupełnej czerni. Windy ugrzęzły. Radiostacje udła-wiły się, a ich uspokajająca muzyczka umilkła.
      Powiedziano, że cywilizację od barbarzyństwa oddziela dwadzieścia cztery godziny i dwa posiłki.
      Noc z wolna rozpościerała się na obracającej się Ziemi. Powinna była być pełna punkcików światła. Nie była.
      Było za to na niej pięć miliardów ludzi. W porównaniu z tym, co się właśnie szykowało - gorące i złe  epoka barbarzyństwa wyglądała jak piknik. W końcu wszystko miały odziedziczyć mrówki.
      
      * * *
      
      Śmierć wyprostował się. Widać było, że przysłuchuje się uważnie. Domysły, czym słuchał, każdy mógł snuć na własną rękę. - ON TU JEST - powiedział.
      Pozostała trójka podniosła wzrok. W ich postawie zaszła ledwie uchwytna zmiana. Na moment przed tym, nim Śmierć się odezwał, oni  ta ich część, która nie chodziła i nie mówiła jak ludzie - otaczali cały świat. Teraz wrócili.
      Mniej więcej.
      Była w nich jakaś obcość. Wywoływali wrażenie, że zamiast źle dopasowanej odzieży mieli teraz źle dopasowane ciała. Głód wyglądał, jakby go źle dostrojono do stacji nadawczej i dlatego dotychczas dominujący sygnał - przyjemnego, ufnego, robiącego dobre interesy biznesmena - zaczynał być zagłuszany przez starożytny, przerażający szum jego podstawowej osobowości. Skóra Wojny błyszczała od potu. Skóra Skażenia po prostu błyszczała.
       Zadbano... o... wszystko - powiedziała Wojna, wymawiając wyrazy z pewnym trudem. -Wszystko... potoczy się... należycie.
       Nie będzie tylko nuklearna - rzeki Skażenie. - Będzie chemiczna. Tysiące galonów różnych rzeczy... w małych zbiornikach na całym świecie. Przepiękne płyny... z osiemnastosylabowymi nazwami. Oraz... stare zapasy. Mówcie sobie, co chcecie. Pluton może zaszkodzić na tysiące lat, ale arszenik jest wieczny.
       A potem... zima - rzekł Głód. - Lubię zimę. Jest coś... czystego w zimie.
       Kurczęta wchodzące... do mieszkań, by się schronić  powiedziała Wojna.
       Nie będzie żadnych kurcząt  odparł kategorycznie Głód.
      Tylko Śmierć się nie zmienił. Pewne rzeczy są niezmienne.
      Czterej opuścili budynek. Można było zauważyć, że Skażenie, chociaż idzie, równocześnie robi wrażenie, jakby się sączył.
      I to zauważyli Anathema oraz Newton Pulsifer.
      Był to pierwszy budynek, do którego podeszli. Wydawało się, że wewnątrz jest znacznie bezpieczniej niż na zewnątrz, gdzie panowało straszne podniecenie. Anathema pchnęła drzwi pokryte znakami sugerującymi, że takie pchnięcie stanowi śmiertelne niebezpieczeństwo. Drzwi rozstąpiły się pod jej dotknięciem. Gdy znaleźli się w środku, zamknęły się i zablokowały.
      Nie mieli wiele czasu na dyskusję od chwili, gdy wkroczyli Czterej.
       Co to za jedni? - spytał Newton. -Jacyś terroryści?
       W bardzo przystojnym i akuratnym sensie - rzekła Anathema  uważam, że masz rację.
       Czego właściwie dotyczyła ta cała dziwaczna gadanina?
       Sądzę, że prawdopodobnie końca świata - odparła. - Czy zauważyłeś ich aury?
       Raczej nie  odrzekł.
       Gruntownie nieprzyjemne.
      O.
       Prawdę powiedziawszy, negatywne aury.
      O?
      Jak czarne dziury.
       To źle, prawda?
       Tak.
      Anathema przyjrzała się rzędom metalowych szafek. Przynajmniej raz, i to właśnie w tej chwili  ponieważ nie była to wcale zabawa, a rzeczywistość - maszyneria, mająca przynieść koniec światu, a przynajmniej tej jego części, która zajmowała warstwy od plus minus dwóch metrów w dół, w górę zaś aż do warstwy ozonowej -nie działała zgodnie ze znanym na takie okoliczności scenariuszem. A więc nie było tu ogromnych, czerwonych pojemników z błyskającymi światłami. Nie było pozwijanych w spirale drutów o takim wyglądzie, jakby widniał na nich napis przetnij mnie". Żadne podejrzanie wielkie ekrany numeryczne nie ukazywały odliczania wstecznego do zera, które można by przerwać na sekundy przed końcem. Zamiast tego stały po prostu metalowe szafki, solidne i ciężkie, i bardzo odporne na heroiczne, w ostatniej chwili dokonywane, czyny.
       Co właściwie się dzieje? - spytała Anathema. - Oni coś zrobili, nieprawdaż?
       Może jest tu gdzieś wyłącznik - rzekł bezradnie Newton. -Jestem pewien, że gdybyśmy poszukali...
       Tego rodzaju rzeczy mają wewnętrzne zasilanie. Nie bądź głupi. Myślałam, że znasz się na tym.
      Newton rozpaczliwie pokiwał głową. O czymś takim nie pisano w Elektronice dla każdego". Aby się zorientować, zajrzał na tylną ściankę jednej z szafek.
       Globalny system łączności - wymamrotał niewyraźnie. - Służy praktycznie do wszystkiego. Może sterować wszystkimi sieciami wysokiego napięcia oraz podłączać się do satelitów. Absolutnie wszystko. Można... zhip... ahrr, można... zhap... uch, spowodować, żeby... zipt... ach, rnniej więcej... zzap... oooch.
      Jak tam sobie dajesz radę?
      Newton ssał końce palców. Jak dotąd nie znalazł niczego, co by przypominało tranzystor. Owinął dłoń chusteczką do nosa i wyrwał z oprawek kilka tablic.
      Kiedyś jedno z czasopism poświęconych elektronice, które prenumerował, opublikowało dla żartu schemat obwodu, który pod gwarancją nie działał. Przynajmniej, napisali kpiarsko, jest to coś, co wy wszyscy, niezdarni radioamatorzy, możecie sobie zbudować, mając pewność, że to pracuje wtedy, kiedy nie działa. Ma źle podłączone diody, odwrotnie umieszczone tranzystory oraz wyczerpaną baterię. Newton zbudował i zaczął tym odbierać Radio Moskwa. Napisał do redakcji list z zażaleniem, ale nie otrzymał odpowiedzi.
       Naprawdę nie wiem, czy na coś się przydaję  oświadczył.
      James Bond po prostu coś tam odkręca - zauważyła Ana-thema.
       Nie po prostu odkręca - odparł Newton, czując, że zaczyna mu to działać na nerwy. A ja nie jestem... zhip... James Bond. Gdybym był... uizzl... to źli faceci pokazaliby mi wszystkie dźwignie do uruchamiania megaśmierci i jeszcze powiedzieli, jak te cholery działają, prawda?... Fuizzpt... Tyle tylko, że w prawdziwym życiu to się nie zdarza! Nie wiem, co się dzieje i nie potrafię tego zatrzymać.
      
      * * *
      
      Chmury przewalały się nad całym horyzontem. Prosto nad głową niebo nadal było czyste, a w powietrzu dawał się wyczuwać tylko słaby wiaterek. Ale to nie było zwykłe powietrze. Wyglądało jak skrystalizowane; tak więc można było mieć wrażenie, że odwróciwszy głowę, ujrzy się nowe fasety. Iskrzyło się. Gdyby zastanowić się, jakim przymiotnikiem je określić, niepostrzeżenie do mózgu wślizgnęłoby się słowo zatłoczone". Zatłoczone niematerialnymi istotami, które tylko czekały na właściwy moment, by stać się bardzo materialne.
      Adam spojrzał w górę. W pewnym znaczeniu nad głową było tylko przezroczyste powietrze. W innym znaczeniu, ciągnąc się aż do nieskończoności, stały tam zastępy Nieba i Piekła, skrzydło przy skrzydle. Gdyby popatrzeć naprawdę uważnie, i to po uprzednim specjalnym szkoleniu, można by dostrzec różnicę między
      mmi.
      W zaciśniętej pięści cisza trzymała banieczkę, którą był świat.
      Drzwi budynku rozstąpiły się i Czterej wyszli na zewnątrz. W trojgu z nich był już nikły ślad postaci ludzkiej  raczej tylko hu-manoidalne kształty złożone ze wszystkiego, czym byli lub co reprezentowali. W porównaniu z nimi Śmierć wyglądał zdecydowanie swojsko. Jego skórzane palto i hełm z nieprzezroczystą przyłbicą przemieniły się w togę z kapturem, ale to były detale bez znaczenia. Szkielet, nawet chodzący, jest przynajmniej ludzki; Śmierć w jakiś sposób czyha wewnątrz każdej żywej istoty.
       Chodzi o to - powiedział pośpiesznie Adam - że one nie są prawdziwie prawdziwe. Są tylko jak nocne zmory, naprawdę.
       Ale my nie śpimy  odrzekła Pepper.
      Pies zaskomlał i spróbował ukryć się za Adamem.
       Ten to mi wygląda, jakby się topił - zauważył Brian, pokazując palcem posuwającą się postać, jeśli jeszcze tak można to było nazywać, Skażenia.
       No, to już wiesz - powiedział zachęcająco Adam. - Nie mo-
      że być prawdziwy, no nie? To oczywiste. Coś takiego nie może być prawdziwie prawdziwe.
      Czterej zatrzymali się o parę metrów przed nimi.
       DOKONAŁO SIĘ - powiedziai Śmierć. Pochylił się do przodu i patrzył bezokim spojrzeniem na Adama. Trudno było określić,
      czy jest zdziwiony.
       Tak, no tak - odparł Adam. - Rzecz w tym, że ja nie chcę, aby się dokonało. Nigdy nie żądałem, by się dokonało.
      Śmierć popatrzył na pozostałą trójkę, a potem znów na Adama. Za nimi poślizgiem zatrzymał się dżip. Zignorowali go.
       NIE ROZUMIEM - powiedział. - Z PEWNOŚCIĄ SAMO TWOJE ISTNIENIE WYMAGA, ABY ŚWIAT SIĘ SKOŃCZYŁ. TAK
      JEST NAPISANE.
       Nie kapuję, czemu ktoś miałby się brać do pisania czegoś podobnego - odparł spokojnie Adam. - Świat jest pełen różnych wspaniałych rzeczy, a ja ich jeszcze wszystkich nie poznałem, więc nie chcę, żeby ktokolwiek robił w nim bałagan albo z nim kończył, nim ja będę mógł się z nimi zapoznać. Możecie więc sobie wszyscy pójść.
      (- To ten, panie Shadwell - powiedział Azirafal, lecz jego słowa brzmiały coraz niepewniej, w miarę jak je wymawiał - ten... w... podkoszulku...)
      Śmierć popatrzył na Adama.
       Ty... jesteś... częścią... nas - powiedziała Wojna, cedząc słowa przez zęby podobne do prześlicznych pocisków.
       Dokonało się. My... uczynimy... nowy... świat  powiedział Skażenie głosem tak podstępnym, jak coś wypływającego ze skorodowanej blaszanej beczki do wód gruntowych.
       Ty... nas... poprowadzisz  oświadczył Głód.
      I Adam się zawahał. Głosy w jego umyśle bez przerwy wrzeszczały, że to prawda, że świat należy także do niego, a wszystko co powinien zrobić, to odwrócić się i poprowadzić za sobą tamtych przez pogrążoną w chaosie planetę. Bo oni są z jego gatunku.
      Nad nimi, w ciasnych szeregach, czekały w niebie zastępy na Słowo.
      (- Nie możesz chcieć, żebym go zastrzeliłem! To przecie tylko dzieciuch!
       Eee  odrzekł Azirafal.  Eee. Tak. Być może powinniśmy jeszcze nieco zaczekać, co pan o tym sądzi ?
       Chciałeś powiedzieć - wtrącił się Crowley - zaczekać, aż dorośnie, tak?)
      Pies zaczął warczeć. Adam popatrzył na NICH. ONI także byli z jego gatunku. Trzeba było tylko zdecydować, którzy byli jego prawdziwymi przyjaciółmi. Odwrócił się plecami do Czterech.
       Skończcie z nimi  powiedział spokojnie Adam.
      Znikła niedbała wymowa. Jego głos miał w sobie niezwykłe dźwięki. Żadna istota ludzka nie potrafiła sprzeciwić się rozkazom takiego głosu.
      Wojna roześmiała się i spojrzała na NICH wyczekująco.
       Mali chłopcy - powiedziała - bawiący się zabaweczkami. Pomyślcie o wszystkich zabawkach, jakie ja mogę wam ofiarować... pomyślcie o wszystkich zabawach. Mogę sprawić, chłopcy, że się we mnie zakochacie. Mali chłopcy z ich małymi strzelbami.
      Zaśmiała się znowu, lecz jej śmiech podobny do strzałów z karabinu maszynowego ucichł, gdy wystąpiła Pepper i uniosła drżącą rękę.
      Miecz nie był zbyt imponujący, ale chyba najlepszy z tego, co można zrobić z dwóch kawałków drzewa i kawałka sznurka. Wojna wpatrzyła się weń.
       Rozumiem - powiedziała. - Mano e mano, hę?
      Wyciągnęła swój miecz i uniosła do góry z dźwiękiem podobnym temu, jaki wydaje palec przeciągnięty po mokrej krawędzi kieliszka.
      Gdy się zetknęły, błysnęło. Śmierć popatrzył Adamowi w oczy. Rozległ się smutny brzęk.
       Nie dotykaj tego! - warknął Adam, nie odwracając oczu. ONI popatrzyli na miecz zamierający w drżeniu na betonowej ścieżce.
       Mali chłopcy" - mruknęła zdegustowana Pepper. Wcześniej czy później każdy musi zdecydować, do jakiej bandy należy.
      Ależ, ależ... - powiedział Brian -ją jakby wessało do tego miecza...
      Powietrze między Adamem i Śmiercią zaczęło wibrować jak
      od fali upału.
      Wensleydale podniósł głowę i popatrzył w zapadnięte oczy Głodu. Podniósł coś, co przy pewnym wysiłku wyobraźni można było uznać za wagę szalkową, także zrobioną z gałązek i sznurka. I zakręcił tym nad głową.
      Głód próbował osłonić się ramieniem.
      Znów błysnęło, a potem zadzwoniły szalki srebrnej wagi podskakującej na ziemi.
       Nie... dotykajcie... tego - powiedział Adam.
      Skażenie zaczął już uciekać, ale Brian zerwał ze swej głowy wianuszek z trawy ł cisnął go. Tak się wprawdzie wydarzyć nie mogło, ale jakaś siła wyrwała mu go z dłoni, aż zawirował jak lecący dysk.
      Tym razem wybuchł czerwony płomień w chmurze czarnego dymu i zapachniało spalonym olejem.
      Z blaszanym brzękiem wyleciała z dymu i potoczyła się poczerniała srebrna korona, a potem zakręciła w miejscu jak rzucona moneta.
      Przynajmniej tym razem nie potrzebowali ostrzeżenia, by jej nie dotykać. Błyszczała tak jak metal nie powinien.
       Gdzie oni się podziali? - spytał Wensleydale.
       TAM, GDZIE ICH MIEJSCE - odparł Śmierć, nadal patrząc Adamowi w oczy. - GDZIE ZAWSZE BYLI. Z POWROTEM W UMYSŁACH LUDZKICH.
      Wyszczerzył zęby do Adama.
      Rozległ się rozdzierający dźwięk. Toga Śmierci otwarła się, a jego skrzydła rozwinęły. Skrzydła anielskie. Ale nie z piór. Były to skrzydła nocy, skrzydła, których kształty wycięto poprzez materię stworzenia aż po leżącą pod nią ciemność, w której błyszczało kilka dalekich świateł, świateł mogących być gwiazdami, ale także czymś zupełnie innym.
       ALE JA - powiedział - NIE JESTEM JAK ONI. JESTEM AZRAEL, STWORZONY, BY BYĆ CIENIEM STWORZENIA. MNIE ZNISZCZYĆ NIE MOŻESZ. TO BY ZNISZCZYŁO ŚWIAT.
      Żar ich spojrzeń ochłódł. Adam podrapał się po nosie.
       No, nie wiem  powiedział,  Być może znajdzie się sposób.
       Uśmiechnął się do Azraela. - W każdym razie teraz to się musi skończyć - dodał. - To wszystko z maszynami. Bo w tej chwili ty musisz robić wszystko, co ja chcę, a mówię, że musi się skończyć. Śmierć wzruszył ramionami.
      JUŻ SIĘ KOŃCZY, W TEJ CHWILI - powiedział. - BEZ NICH - wskazał smutne resztki trzech pozostałych Jeźdźców - NIE MOŻE DALEJ TRWAĆ. TRIUMFUJE ZWYCZAJNA ENTROPIA.
       Śmierć podniósł kościstą dłoń w czymś, co mogło być ukłonem. ONI WSZYSCY WRÓCĄ - powiedział. - NIGDY NIE ODCHODZĄ DALEKO.
      Jego skrzydła załopotały tylko jeden raz jak grzmot piorunu i Anioł Śmierci zniknął.
       No i dobrze - rzekł Adam do pustego powietrza. - Dobrze. To nie nastąpi. Wszystkie takie, co oni zaczęli... musi się zatrzymać teraz.
      
ROZDZIAŁ XVIII
      
      
      Newton spoglądał zrozpaczony na stelaże ze sprzętem.
       Można by się spodziewać, że tu będzie ręczne sterowanie czy j coś podobnego - oświadczył.
       Możemy popatrzeć, czy Agnes ma coś do powiedzenia na ten temat - zaproponowała Anathema.
       O, tak - odrzekł gorzko Newton. -To nawet ma sens, nieprawdaż? Dokonać sabotażu dwudziestowiecznej elektroniki za pomocą podręcznika technicznego z siedemnastego wieku? Co Agnes Nutter wiedziała o tranzystorach?
       No, mój dziadek zinterpretował przepowiednię 3328 nader bystro w tysiąc dziewięćset czterdziestym ósmym roku i porobił parę bardzo sprytnych inwestycji - odparła Anathema. - Ona nie wiedziała, jak to się będzie nazywać i nie mówiła bardzo mądrze o elektryczności w ogóle, ale...
       Moje pytanie było retoryczne.
       Przecież nie musisz sprawić; żeby to działało. Musisz przerwać jego działanie. Do tego nie potrzeba wiedzy, potrzeba ignorancji.
      Newton jęknął.
       No, dobrze - powiedział znużonym głosem. - Spróbujmy.
      Anathema na ślepo wyciągnęła kartę.
       On nie jest tym, czym mówi, że jest" - przeczytała. - To numer 1002. Bardzo proste. Masz jakiś pomysł?
       No, posłuchaj - rzekł żałośnie Newton. - Może to i nie jest czas, żeby o tym mówić, ale - przełknął ślinę - prawdę powiedziawszy, nie jestem bardzo dobry w elektronice. Zupełnie kiepski.
       Powiedziałeś, że jesteś inżynierem informatykiem, o ile pamiętam.
       To była przesada. To znaczy mniej więcej przesada do tego stopnia, ile tylko się da, tak naprawdę, faktycznie, przypuszczam, że to było więcej niż można by określić jako przesadę. Posunąłbym się nawet do powiedzenia, że to, czym to było - Newton zamknął oczy - to było ominięcie prawdy.
       Chciałeś powiedzieć: kłamstwo? - spytała słodko Anathema.
       Och, aż do tego bym się nie posunął  rzekł Newton.  Choć - dodał - prawdę powiedziawszy, nie jestem inżynierem informatykiem. Zupełnie nie. Wręcz przeciwnie.
       Co przeciwnie?
       Jeśli już musisz wiedzieć, za każdym razem, gdy próbuję spowodować, by coś elektronicznego działało, ono przestaje.
      Anathema rzuciła mu promienny uśmieszek i przyjęła pozę teatralną, jak w tym momencie każdego przedstawienia magika, kiedy pani w kostiumie z cekinów cofa się i umożliwia pokazanie, na czym trik polegał.
       Trą la - powiedziała. - Zreperuj to.
      Co?
       Postaraj się, żeby lepiej działało - odrzekła.
       Nie wiem - odparł Newton. - Nie jestem pewien czy potrafię. - Położył dłoń na szczycie najbliższej szafki.
      Rozległ się dźwięk zatrzymywania się czegoś, o czym nie wiedział, że działało i coraz niższego wycia dalekiego generatora. Światła na tablicach zamigotały, a większość z nich zgasła.
      Na całym świecie ludzie siłujący się z przełącznikami zauważyli, że nagle zaczęty one przełączać. Wyłączniki automatyczne otworzyły się. Komputery przestały planować trzecią wojnę światową i wróciły do leniwego skanowania stratosfery. Ludzie w bunkrach pod Nową Ziemią gorączkowo próbujący wyciągnąć zapalniki z ich gniazd nagle spostrzegli, że wreszcie mają je w rękach. W bunkrach pod Wyoming i Nebraską ludzie w polowych mundurach przestali wrzeszczeć i wymachiwać sobie pod nosami pistoletami i chętnie napiliby się piwa, gdyby było dozwolone w bazach rakiet. Nie było, ale i tak się go napili.
      Zapaliły się światła. Cywilizacja przestała ześlizgiwać się w chaos i zaczęło się pisanie listów do gazet na temat, jak to ludzie w dzisiejszych czasach odchodzą od zmysłów z powodu najmniejszego drobiazgu.
      W Tadfield maszyny przestały promieniować groźbą. Coś, co w nich było prócz elektryczności, odeszło.
      Jejku  powiedział Newton.
       No i masz - powiedziała Anathema. - Naprawiłeś je dobrze. Można wierzyć starej Agnes, to sobie wbij w głowę. A teraz musimy się stąd wydostać.
      
      * * *
      
       On nie chciał tego zrobić!  powiedział Azirafal.  Czy ci nie powtarzałem tyle razy, Crowley ?! Jeśli zadasz sobie trud, by wejrzeć w kogokolwiek głęboko, przekonasz się, że w gruncie rzeczy oni są catkiem...
       Jeszcze się nie skończyło  odparł stanowczo Crowley.
      Adam odwrócił się i widać było, że zauważył ich po raz pierwszy. Crowley nie był przyzwyczajony do tego, by ludzie rozpoznawali go tak łatwo, ale Adam przyglądał mu się tak, jakby cały życiorys Crowleya był wypisany na kartce przylepionej z tyłu jego czaszki, a on, Adam, właśnie go czytał. Przez chwilę Crowley poczuł prawdziwy strach. Zawsze mu się zdawało, że ten odczuwany poprzednio był autentyczny, ale w porównaniu z obecnym uczuciem był to ledwie nędzny straszek. Ci na Dole mogli unicestwić przez, no, zadawanie bólu w ilościach nie do zniesienia; ale ten chłopiec potrafił nie tylko unicestwiać, po prostu pomyślawszy o tym, ale jeszcze tak urządzić sprawy, że się nigdy w ogóle nie istniało. Adam przeniósł spojrzenie na Azirafala.
       Przepraszam, czemu ciebie jest dwóch? - zapytał Adam.
       Nooo - odrzekł Azirafal - to długa...
       To nie w porządku być dwoma ludźmi  orzekł Adam.  Uważam, że powinieneś cofnąć się do bycia dwoma różnymi ludźmi.
      Nie było żadnych specjalnych, teatralnych efektów. Był po prostu Azirafal, siedzący obok madame Tracy.
       Uch, to mnie uszczypnęło - powiedziała. Obejrzała Azirafala od stóp do głów. - Och - powiedziała lekko rozczarowana. -Jakoś miałam nadzieję, że będziesz młodszy.
      Shadwell zwrócił płonący zazdrością wzrok na Azirafala i znacząco zaczął dotykać spustu gromowej strzelby.
      Azirafal popatrzył na swoje nowe ciało, które było, niestety, bardzo podobne do jego starego ciała, choć płaszcz miał czystszy.
       Cóż, skończyło się - powiedział.
       Nie - sprzeciwił się Crowley. - Nie. Nie skończyło się, zobaczysz. Ani trochę nie.
      Teraz już były chmury nad ich głowami kotłujące się jak wstążki makaronu w garnku pełnym wrzątku.
       Widzisz - kontynuował Crowley z głosem jak ołów ciężkim od ponurego fatalizmu - tak prosto się to nie dzieje. Myślisz sobie, że wojny się zaczynają, ponieważ zastrzelono jakiegoś starego księcia albo ktoś uciął komuś ucho, albo ktoś umieścił swoje rakiety nie tam, gdzie należy. To są tylko, no, ledwie powody, które nie mają z tym wszystkim nic wspólnego. Prawdziwą przyczyną wojen jest to, że istnieją dwie strony, które nie mogą się nawzajem znieść i ciśnienie wzrasta i wzrasta, aż wreszcie byle co wywołuje wybuch. Zupełnie byle co. Jak się nazywasz... eee... chłopcze?
       To jest Adam Young - powiedziała Anathema, występując naprzód z Newtonem wlokącym się w ślad za nią.
       Zgadza się. Adam Young - powiedział Adam.
       Ładna próba. Ocaliłeś świat. Zrób sobie wolne popołudnie -powiedział Crowley. - Ale w gruncie rzeczy to niczego nie zmienia.
       Uważam, że masz rację - powiedział Azirafal. - Jestem pewien, że moi chcą Armageddonu. To bardzo smutne.
       Czy ktoś z obecnych tu zechciałby nas poinformować, co się dzieje? - zażądała Anathema, zakładając ręce na piersiach. Azirafal wzruszył ramionami.
       To bardzo długa historia - zaczął. Anathema dumnie zadarła głowę.
       Więc proszę zacząć - powiedziała.
       Dobrze. Na początku...
      Błysnął piorun, uderzył w ziemię o parę metrów od Adama i tam pozostał - trzeszcząca kolumna, rozszerzona u podstawy, jakby błyskawica napełniała niewidzialną formę. Ludzie cofnęli się pośpiesznie w stronę dżipa.
      Błyskawica zniknęła i oto stał na jej miejscu młody człowiek, zbudowany ze złotego ognia.
       Ojej  powiedział Azirafal. - To on.
       Kto on? - spytał Crowley.
       Głos Boga - odrzekł Azirafal. - Metatron. ONI wytrzeszczyli oczy. Wreszcie odezwała się Pepper.
       Nie, nieprawda. Metatron jest zrobiony z plastiku i ma laserową armatę, i może się zmienić w helikopter.
       To, co mówisz, to kosmiczny megatron  powiedział słabym głosem Wensleydale. - Miałem takiego, ale głowa mu odpadła. Myślę, że ten tutaj jest inny.
      Obojętne spojrzenie pięknych oczu spoczęło na Adamie Youngu, a potem ostro zwróciło się w stronę betonu, który zaczął kipieć.
      Z kotłującego się gruntu wyrosła postać, tak jak w pantomimie wyrasta król demonów, ale jeśli ta kiedykolwiek brała udział w pantomimie, to takiej, z której nikt nie wychodził żywy, a potem potrzebny był jeszcze kapłan, aby wypalić to miejsce do czysta. Niezbyt różniła się od poprzedniej postaci, z tą tylko różnicą, że jej płomienie były krwistoczerwone.
       Eee  powiedział Crowley, próbując wcisnąć się w siedzenie dżipa. - Cześć... Eee.
      Czerwona istota rzuciła mu najkrótsze z możliwych spojrzeń, jakby przeznaczając go sobie do późniejszej konsumpcji, a następnie wpatrzyła się w Adama. Gdy się odezwała, jej głos przypominał milion much zrywających się do lotu.
      Wybrzęczała słowo, które dla słuchających ludzi zabrzmiało jak odgłos pilnika trącego o kręgosłup.
      Przemawiała do Adama, który odpowiedział:
       Hę? Nie. Już powiedziałem. Nazywam się Adam Young. -Obejrzał postać od stóp do głów. - A jak ty?
       Belzebub83 - poinformował Crowley. - On jest Panem...
       Zźźiękuję ci, Crowley - powiedział Belzebub.  Późźźniej musssimy poważżżżnie porozzzmawiadźźźź.
       Eee - odparł Crowley - no widzi pan, zdarzyło się mianowicie, że...
       Ciszszszsza!
       Tak jest. Tak jest  pośpiesznie odrzekł Crowley.
       A więc, Adamie Young - zaczął Metatron - chociaż oczywiście winniśmy docenić twą dotychczasową pomoc, musimy jednak dodać, że Armageddon musi się rozpocząć teraz. Mogą nastąpić pewne chwilowe niedogodności, ale to w żadnym wypadku nie przeszkodzi dobru ostatecznemu.
       Ach - szepnął Crowley Azirafalowi - to, co powiedział, oznacza, że mamy zniszczyć świat, żeby go ocalić.
       Jeźźźli idźźźie o to, co komu przeszszszkadzzza, pozzzostaje to jeszcze do decyzzzji - zabrzęczał Belzebub. - Ale musi zzzostadźźź zzzdecydowane terazzz, chłopcze. Takie jesssst twoje przezzznacze-nie. Tak zzzzostało napissssane.
      Adam głęboko zaczerpnął powietrza. Natomiast widzowie rodzaju ludzkiego oddech wstrzymali. Crowley i Azłrafal już od pewnego czasu zapomnieli o oddychaniu.
      Ja zupełnie nie widzę, dlaczego wszyscy i wszystko musi być spalone i w ogóle - powiedział Adam. - Miliony ryb i wielorybów, i drzew, i owców, i takich. I żeby chociaż z ważnego powodu. Tylko żeby wiedzieć, czyj gang lepszy. To tak jak my i Johnsonici. Ale nawet jak wygrasz, to tak naprawdę tego nie chcesz. To znaczy nie na zawsze. Bo przecież zaczniesz znowu od początku. Wy będziecie ciągle wysyłać ludzi takich jak ci tam - pokazał palcem Crowłeya i Azirafa-la - żeby robili nieporządek ludziom. To już i tak ciężko być ludźmi, bez tego, żeby inni ludzie przychodzili i robili nieporządek.
      Growley zwrócił się do Azirafala.
      Johnsonici? - spytał szeptem. Anioł wzruszył ramionami.
       Wczesna sekta heretycka, jak sądzę - powiedział. - Rodzaj gnostyków. Tak jak Ofici. -Jego czoło pokryło się zmarszczkami. -Czy może byli to Setyci? Nie, miałem na myśli Kollyridian. Ojej. Przepraszam, były ich takie krocie, że trudno wszystkich spamiętać.
       Nieporządek robiony ludziom - mruknął Crowley.
       To bez znaczenia! -warknął Metatron. - Cały sens stworzenia Ziemi i Dobra, i Zła...
       Nie rozumiem, co jest tak fajnego w stworzeniu ludzi jako ludzi, a potem robieniu awantur, że się zachowują jak ludzie - przerwał surowo Adam. - A poza tym, gdybyście przestali mówić ludziom, że będzie ze wszystkim zrobiony porządek, jak już umrą, to by może spróbowali zrobić porządek, póki jeszcze żyją. Gdybym to ja tym rządził, to by spróbowałem zrobić ludzi, żeby żyli o wiele dłużej, jak ten stary Matuzalem. To by było znacznie ciekawsze i może zaczęliby myśleć o takich rzeczach, jakie robią całemu obtoczeniu i ekologii, bo jeszcze by tu byli za sto lat.
       Ach - powiedział Belzebub, wreszcie się uśmiechając. -Chceszszsz rzrzrządzidźdźdź śśświatem. To jużżżż podobniejszszsze do tego, co twój Oj...
      Już sobie o tym pomyślałem i nie chcę - przerwał znów Adam, odwracając się i zachęcająco kiwając głową do NICH. - To znaczy są takie, co by im było lepiej coś pozmieniać, ale jak pomyślę o ludziach przychodzących do mnie i chcących, żebym porządkował wszystko zawsze i usuwał wszystkie śmieci, i robił im więcej drzew, to co w tym wszystkim dobrego? To tak, jakby się robiło ludziom porządki w ich sypialniach za nich.
       Ty nigdy nie robisz porządku we własnej sypialni - odezwała się zza jego pleców Pepper.
       Nic nie mówiłem o mojej sypialni - rzekł Adam, pomyślawszy o pokoju, w którym dywan przestał być widoczny już od kilku lat. -Mówiłem o sypialniach w ogóle. Nie miałem na myśli mojej osobistej sypialni. To taka alanogia. To właśnie mówię.
      Belzebub i Metatron spojrzeli po sobie.
       Do tego - kontynuował Adam - wystarczająco trudno jest stale wymyślać rzeczy dla Pepper i Wensleya, i Briana, żeby nie nudzili, więc nie chcę wcale więcej świata niż mam. Ale dziękuję za dobre chęci.
      Twarz Metatrona zaczęła nabierać wyrazu właściwego wszystkim, którzy dostawali uczulenia po zetknięciu się ze sposobem rozumowania Adama.
       Nie możesz odmówić bycia tym, kim jesteś - odezwał się wreszcie. - Posłuchaj. Twoje urodzenie i przeznaczenie są częścią wielkiego planu. Sprawy muszą się rozegrać w taki sposób. Wszystkie decyzje zostały podjęte.
       Bunt jessst rzrzrzeczą piękną - powiedział Belzebub. - Ale są sssprawy przekraczające możżżliwość buntu. Musiszszsz zzzrozzzu-mieććć!
       Nie buntuję się przeciw niczemu - odparł Adam tonem rzeczowej perswazji. Ja zwracam uwagę na różne sprawy. Mi się wydaje, że nie można ludziom zarzucać, że zwracają uwagę na sprawy. Mi się wydaje, że dużo lepiej nie zaczynać się bić, a tylko popatrzeć, co ludzie robią. Jeśli przestaniecie im robić nieporządek, to oni mogą zacząć myśleć jak trzeba i mogą przestać robić nieporządek ze światem. Nie mówię, że muszą - dodał skrupulatnie - ale że mogą.
       To jest bez sensu - oświadczył Metatron. - Nie możesz się sprzeciwiać wielkiemu planowi. Musisz pomyśleć. To jest zakodowane w twoich genach. Myśl.
      Adam zawahał się.
      Czarny, ukryty nurt był ciągle gotów wypłynąć na powierzchnię, jego cichy szept mówił: tak, o to idzie, o to wszystko idzie, musisz działać zgodnie z planem, bo jesteś jego częścią...
      To był długi dzień. Adam był zmęczony. Ratowanie świata wyczerpało siły jedenastoletniego ciała.
      Crowley ukrył twarz w dłoniach.
       Przez jedną chwilę tutaj, tylko jedną chwilę, myślałem, że mamy szansę - powiedział. - On ich zaniepokoił. No, cóż, dobrze było, dopóki...
      Nagle zauważył, że Azirafal wstał.
       Przepraszam - powiedział anioł. Wszyscy trzej popatrzyli na niego. - Ten wielki plan - powiedział - to byłby ten niewysłowiony plan, prawda?
      Na chwilę zapadła cisza.
       To jest wielki plan - odparł zdecydowanie Metatron. -O tym dobrze wiesz. Ma być świat istniejący przez sześć tysięcy lat i zakończy się przez...
       Tak, tak, to oczywiście jest wielki plan - wtrącił się Azirafal. Mówił tonem uprzejmym i pełnym szacunku, ale z miną kogoś, kto właśnie zadał na politycznym wiecu krępujące pytanie i nie odczepi się, póki nie otrzyma odpowiedzi.  Pytałem tylko, czy jest również niewysłowiony. Po prostu chciałbym to jasno wiedzieć.
       To bez znaczenia! warknął Metatron. - To z pewnością jest to samo!
      Z pewnością?, pomyślał Crowley. A więc naprawdę nie wiedzieli. Zaczął szczerzyć zęby jak idiota.
       Dla was to też nie jest całkiem jasne? - pytał Azirafal.
       Nie jest nam dane rozumienie niewyslowionego planu -oświadczył Metatron  ale oczywiście wielki plan...
       Ale wielki plan może być maleńką cząstką ogólnego niewy-słowienia - wtrącił Crowley. - Nie możesz mieć pewności, z niewy-słowionego punktu widzenia, czy to, co się dzieje w tej chwili, jest czy nie jest ściśle tak, jak być powinno.
       Jezzzd napisssane! - ryknął Belzebub.
       Ale gdzie indziej może być napisane inaczej - wytknął Crowley. - Tam, gdzie nie możecie tego przeczytać.
       Większymi literami - zauważył Azirafal.
       Podkreślonymi  dodał Crowley.
       Dwukrotnie - podsunął Azirafal.
       Być może to nie jest po prostu próba dla świata - powiedział Crowley.  Może to być próba dla was także. Hmm?
       Bóg nie gra ze swymi lojalnymi sługami  oświadczył Metatron, ale w jego głosie słychać było niepokój.
       Whoooeee - powiedział Crowley. - Gdzieś ty był?
      Oczy wszystkich zwróciły się na Adama. Wyglądało, że o czymś bardzo usilnie myśli. Aż wreszcie się odezwał:
       Nie rozumiem, co to ma za znaczenie, że jest coś napisane. W każdym razie nie wtedy, kiedy dotyczy to ludzi. Zawsze można to
      przekreślić.
      Przez lotnisko przeleciał powiew wiatru. Nad głowami zgromadzone zastępy zafalowały jak miraż.
      Nastąpiła cisza tego rodzaju, jaka mogła panować w dniu przed Stworzeniem.
      Adam stał, uśmiechając się do tamtych dwóch, maleńka figurka stojąca dokładnie między Niebem i Piekłem.
      Crowley schwycił Azirafala na rękę.
       Czy ty wiesz, co się zdarzyło? - syknął w podnieceniu. - Zostawiono go samemu sobie! Wyrósł na człowieka! Nie jest ani wcielonym Złem, ani wcielonym Dobrem, on jest właśnie... wcielonym człowieczeństwem...
      A wtedy:
       Sądzę - powiedział Metatron - że będę musiał poprosić
      o dalsze instrukcje.
      Ja takżżże - wyrzucił z siebie Belzebub. Z wściekłą miną zwrócił się ku Crowleyowi.  I będę musssiał zameldować o twoim udzzziale w tym wszszszszssstkim, tego możżżeszszsz być pewien. -Spojrzał płonącym wzrokiem na Adama. -1 nie wiem, co twój Ojciec powie...
      Rozległ się gromowy huk. Shadwell, który od paru minut nie mógł sobie znaleźć miejsca z okropnego podniecenia, wreszcie na tyle opanował swe drżące palce, żeby pociągnąć za spust.
      Kulki przeleciały przez miejsce, gdzie przed chwilą znajdował się Belzebub. Shadwell nigdy się nie dowiedział, jakie miał szczęście, że spudłował.
      Niebo zafalowało, a potem stało się po prostu niebem. Wzdłuż horyzontu chmury zaczęły się rozpływać.
      
      * * *
      
      Milczenie przerwała madame Tracy.
       Czyż oni nie byli dziwni?  zapytała.
      Nie miała na myśli: czy oni nie byli dziwni"; tego, co miała na myśli, nigdy już nie potrafiła wyrazić inaczej, niż wrzaskiem, ale mózg ludzki posiada zadziwiające siły żywotne i powiedzenie czyż oni nie byli dziwni" było częścią błyskawicznego procesu powrotu do zdrowia psychicznego. Za pół godziny madame Tracy będzie przekonana, że za dużo wypiła.
       Skończyło się, nie sądzisz? - zapytał Azirafal. Crowley wzruszył ramionami.
       Obawiam się, że nie dla nas.
       Nie myślę, żebyście musieli się dalej martwić - powiedział Adam sentencjonalnie. - Wiem wszystko o was dwóch. Nie martwcie się.
      Popatrzył na pozostałych ICH, którzy starali się nie wycofywać. Zamyślił się na chwilę, a potem powiedział:
       Tak czy tak, było za dużo robienia nieporządku. Ale mi się widzi, że wszyscy będą o wiele szczęśliwsi, jeśli o tym zapomną. Nie naprawdę zapomną, tylko nie będą pamiętać dokładnie. I wtedy możemy sobie pójść do domu.
       Ale przecież nie możesz tak tego zostawić! - zawołała Ana-thema, przepchnąwszy się do przodu. - Pomyśl o wszystkim, co możesz zrobić! O dobrych rzeczach.
       Na przykład?  spytał podejrzliwie Adam.
       Nooo... na początek możesz sprowadzić z powrotem wszystkie wieloryby.
      Przechylił głowę na ramię.
       A to zatrzyma ludzi od ich zabijania, tak? Zawahała się. Dobrze by było móc powiedzieć: tak.
       A jeśli ludzie zaczną je zabijać, to o co poprosisz, żebym zrobił? - dociekał Adam. - Nie. Widzę, że zaczynam się już w tym wszystkim połapywać. Raz zacznę się mieszać i nie będzie temu
      końca. Mi się widzi, że jedyne rozsądne jest, żeby ludzie wiedzieli, że jak zabijają wieloryba, to mają martwego wieloryba.
       To dowodzi bardzo odpowiedzialnej postawy - powiedział Newton.
      Adam uniósł jedną brew.
       To tylko rozsądek - powiedział. Azirafal poklepał Crowleya po plecach.
       Zdaje się, że jesteśmy ocaleni - powiedział. - Tylko sobie wyobraź, co by mogło się zdarzyć, gdybyśmy obaj okazali się w pełni wykwalifikowani.
       Um - odparł Crowley.
       Czy twój wóz jest sprawny?
       Myślę, że będzie wymagał nieco pracy - przyznał Crowley.
       Myślałem, żebyśmy zabrali tych dobrych ludzi do miasta -rzekł Azirafal. -Jestem pewien, że madame Tracy należy się ode mnie porządny obiad. I jej narzeczonemu, oczywiście.
      Shadwell popatrzył przez ramię, a potem na madame Tracy, triumfalnie uśmiechniętą.
       O kiem to un mówi? - zapytał. Adam podszedł do NICH.
       Uważam, że lepiej, byśmy poszli do domu - powiedział.
       Ale co się w końcu zdarzyło? - zapytała Pepper. - Znaczy, było takie wszystko...
       To już bez znaczenia - stwierdził Adam.
       Ale mógłbyś tyle pomóc... - zaczęła Anathema, gdy podążali do rowerów. Newton łagodnie ujął ją za ramię.
       To nie jest dobry pomysł - powiedział. -Jutro jest pierwszy dzień reszty naszego życia.
       Wiesz - odrzekła - ze wszystkich oklepanych powiedzeń, których naprawdę nienawidzę, to stoi na pierwszym miejscu!
       Zadziwiające, prawda? - odparł uszczęśliwiony Newton.
       Dlaczego namalowałeś na drzwiach twego samochodu Dick Turpin"?
       Prawdę powiedziawszy, to żart.
       Hmm?
       Bo gdziekolwiek się udaję, zatrzymuję ruch - wymamrotał z nieszczęśliwą miną.
      Crowley ponuro spoglądał na kierownicę dżipa.
       Przykro mi z powodu samochodu - rzekł Azirafal. - Wiem, jak bardzo go lubiłeś. Może gdybyś się naprawdę dobrze skoncentrował...
       To nie będzie to samo - rzekł Crowley.
       Obawiam się, że masz rację.
       Miałem go od nowego, wiesz przecież. To już nie był dla mnie samochód, raczej coś w rodzaju trykotu na całe ciało. - Pociągnął nosem.  Co tu się pali?  zapytał.
      Podmuch wiatru poderwał kurz i rzucił go znów na ziemię. Powietrze stało się ciężkie i gorące, uwięziwszy wszystkich tam obecnych jak muchy w syropie.
      Odwrócił głowę i popatrzył na przerażonego Azirafala.
       Przecież to się skończyło  powiedział.  Nie może się teraz wydarzyć! Ta... ta rzecz, ten właściwy moment, czy co tam... to przeminęło! To się skończyło!
      Ziemia zaczęła drżeć. Hałas był taki jak kolei podziemnej, ale nie przejeżdżającej. Raczej przybywającej.
      Crowley na oślep mocował się z dźwignią biegów.
       To nie jest Belzebub! -wrzasnął głośniej, niż świszczał wiatr. -To On. Jego Ojciec! To nie Armageddon, to sprawa osobista! Ruszaj, ty diabelski gracie!
      Pod Anathema i Newtonem poruszyła się ziemia, odrzucając ich na chwiejący się beton. Z pęknięć zaczął się wydobywać żółty dym.
       Czuję się jak na wulkanie! - wrzasnął Newton. - Co to jest?
       Cokolwiek to jest, jest mocno rozgniewane  odrzekła Anathema.
      W dżipie Crowley przeklinał. Azirafal położył mu dłoń na ramieniu.
       Są tutaj ludzie - powiedział.
       Tak - przyznał Crowley. - Oraz ja.
       Chciałem powiedzieć, że nie możemy dopuścić, aby to ich spotkało.
       Więc co... - zaczął Crowley i zamilkł.
       Chciałem powiedzieć, że gdy się nad tym zastanowić, okazuje się, że napytaliśmy już im dosyć kłopotów. Ty i ja. Przez całe lata. Takim i innym sposobem.
       Wykonywaliśmy tylko nasze zadania - mruknął Crowley.
       Tak. I co? Mnóstwo ludzi na przestrzeni dziejów wykonywało tylko swoje zadania i spójrz, ile kłopotów narobili.
       Nie chcesz chyba powiedzieć, że powinniśmy teraz popróbować Go powstrzymać?
       A co masz do stracenia?
      Crowley chciał zacząć spór, ale zrozumiał, że brak mu argumentów. Nie miał już nic do stracenia, bo stracił wszystko, co mógł. Nie mogli mu zrobić już nic gorszego niż to, co i tak zamierzali. Wreszcie był wolny.
      Sięgnął pod siedzenie dżipa i znalazł łyżkę do opon. Nic nią nie zwojuje, ale nie zwojuje też niczym innym. Prawdę powiedziawszy, byłobyjeszcze o wiele straszniejsze, gdyby miał stawić czoło Szatanowi, mając jakąś przyzwoitą broń. Bo w ten sposób miałby choć odrobinę nadziei, a to byłobyjeszcze gorsze.
      Azirafal podniósł miecz, upuszczony przed chwilą przez Wojnę, i z namysłem zważył go w dłoni.
      Jejku, całe lata upłynęły od chwili, gdy tego używałem -mruknął.
       Około sześciu tysięcy - przypomniał Crowley.
       Słowo daję, tak jest - powiedział anioł. - Cóż to był za dzień. Dobre, stare czasy.
       Niezupełnie - rzekł Crowley. Hałas był coraz większy.
       W owych czasach ludzie rozróżniali dobro od zła  westchnął marzycielsko Azirafal.
       No, tak. Zastanów się nad tym.
       Ach. Tak. Za dużo wtrącania się w ich sprawy?
      Tak.
      Azirafal uniósł miecz. Rozległ się łoskot, a miecz nagle rozpalił się jak sztaba magnezu.
       Wystarczy raz się nauczyć, jak to się robi i już nigdy nie zapominasz - zauważył. Uśmiechnął się do Crowleya. - Chciałem tylko powiedzieć - dodał - że jeśli się z tego nie wykaraskamy, to... zawsze wiedziałem, że jest w tobie głęboko ukryta iskra dobroci.
       To się zgadza - rzekł gorzko Crowley. - A teraz rób, coś zapowiedział.
      Azirafal wyciągnął dłoń.
       Miło było cię poznać - powiedział. Crowley ją przyjął.
       No to za następną okazję - odparł. -1... Azirafalu?
      Tak?
       Zapamiętaj sobie, wiedziałem, że w głębi duszy jesteś na tyle sukinsynem, że można cię lubić.
      Usłyszeli szuranie nóg i rozepchnęła ich nieduża, ale dynamiczna postać Shadwella, groźnie wymachującego gromową strzelbą.
       Wy, miętkie chłopaczki, wy byście nie potrafiliście ubić nawet ściora w beczce - oświadczył. - Kogo teraz będziem bili?
       Szatana - powiedział po prostu Azirafal.
      Shadwell kiwnął głową, jakby to nie było dla niego żadną niespodzianką, cisnął strzelbę na ziemię i zdjął kapelusz, ukazując czoło, które znano i którego obawiano się wszędzie, gdzie zbierali się awanturnicy uliczni.
       Tak i mnie się widziało - powiedział. - W takiem razie uży-jem mojej renki.
      Newton i Anathema ujrzeli, jak cala trójka niepewnym krokiem oddala się od dżipa. Z Shadwellem w środku wyglądali jak stylizowane W.
       Co, u licha, oni zamierzają zrobić? - zapytał Newton. -1 co się dzieje... co się dzieje z nimi?
      Płaszcze Azirafala i Crowleya rozpękły się wzdłuż szwów. Jeśli ma się pójść do boju, można równie dobrze zrobić to w prawdziwej postaci. Skrzydła rozwinęły się ku niebu.
      Wbrew powszechnemu mniemaniu, skrzydła demonów są takie same jak aniołów, choć często bywają lepiej utrzymane.
       Shadwell nie powinien iść z nimi! - zawołał Newton, chwiejnie wstając na nogi.
       Co to jest shadwell?
       To mój sierż... to zadziwiający starzec, nigdy byś nie uwierzyła... Muszę mu pomóc!
       Pomóc mu? - zdziwiła się Anathema.
       Złożyłem przysięgę i tak dalej. - Newton zawahał się. - No, coś w rodzaju przysięgi. A on zapłacił mi za miesiąc z góry!
       Więc kim są tamci dwaj? Twoi przyjaciele... - zaczęła Anathema i zamilkła. Azirafal zwrócił się do niej profilem i twarz wreszcie się jej przypomniała.
      Już wiem, gdzie go spotkałam! - krzyknęła, opierając się o Newtona, bo ziemia skakała w górę i w dół. Chodź!
       Ale ma się wydarzyć coś okropnego!
      Jeśli mi uszkodził książkę, masz rację jak cholera!
      Newton obmacał klapę marynarki i znalazł swą oficjalną szpilę. Nie wiedział, przeciw czemu mają stawać tym razem, ale nie miał niczego, prócz tej szpili. Pobiegli...
      
      Adam rozejrzał się wokół. Popatrzył
      w dół. Jego twarz przybrała wyraz
      wykalkulowanej niewinności.
      Był moment wewnętrznego konfliktu.
      Ale Adam był na własnym terenie.
      Zawsze i do końca na własnym terenie.
      
      Poruszył jedną ręką
      wokoło, w niewyraźnym
      półokręgu.
      
      * * *
      
      ...Azirafal i Crowley poczuli, że świat się zmienia. Nie było hałasu. Nie było szczelin w ziemi. Było tylko tak, jak było, nim zaczął się tworzyć wulkan potęgi Szatana, był powoli rozwiewający się dym i samochód wolno jadący aż do zatrzymania, z silnikiem głośno pracującym w wieczornej ciszy.
      Był to stary, lecz dobrze utrzymany samochód. Ale nie metodą Crowleya, w której wgniecenia znikały na życzenie; ten wóz wyglądał jak wyglądał - to się wiedziało instynktownie - ponieważ jego właściciel przez dwa dziesięciolecia spędzał wszystkie weekendy, robiąc wszystko, co według podręcznika należało robić w każdy weekend. Przed każdą podróżą obchodził go dokoła, sprawdzał światła i liczył koła. Poważni ludzie, którzy palili fajki i nosili wąsy, napisali poważne instrukcje, podające, że tak należy czynić i tak on czynił, ponieważ sam był poważnym człowiekiem, który pali fajkę i nosi wąsy, i nie lekce sobie waży tego rodzaju zalecenia, bo gdyby tak je brać, do czego byśmy doszli? Ubezpieczenie miał wykupione na właściwą kwotę. Prowadził z szybkością mniejszą o trzy mile od dopuszczalnej, albo też czterdzieści mil na godzinę, zależnie od tego, która wartość była niższa. Nosił krawat nawet w niedziele.
      Archimedes powiedział, że z dostatecznej długości dźwignią i wystarczająco masywnym miejscem, na którym mógłby stanąć, może świat z posad poruszyć.
      Mógł, na przykład, stanąć na panu Youngu.
      Otwarły się drzwiczki samochodu i ukazał się pan Young.
       Co tu się dzieje? - zapytał. - Adam? Adam?
      Ale ONI pędzili w stronę bramy.
      Pan Young popatrzył na zaszokowane zgromadzenie. Crowley i Azirafal mieli przynajmniej tyle przytomności umysłu, żeby zwinąć skrzydła.
       Co on teraz chciał zmalować? - westchnął, prawdę powiedziawszy, nie oczekując odpowiedzi.
       Gdzie ten chłopiec się podział? Adam! Wracaj natychmiast! Adam rzadko kiedy robił to, czego żądał ojciec.
      
      * * *
      
      Sierżant Thomas A. Deisenburger otworzył oczy. Jedyną dziwną rzeczą w jego otoczeniu było to, że wydało mu się ono znajome. Na ścianie wisiało jego zdjęcie z liceum, a w szklance do mycia zębów stała jego maleńka amerykańska flaga, tuż koło szczoteczki. I był nawet jego malutki misio w swym malutkim mundurze. Przez okno wpadało światło wczesnego popołudnia. Poczuł zapach szarlotki. Należała do rzeczy, których mu brakowało najbardziej, gdy spędzał sobotnie wieczory daleko od domu. Zszedł po schodach. Matka stała przy kuchni, wyjmując potężną szarlotkę z piecyka.
       Cześć, Tommy - powiedziała. - Myślałam, że jesteś w Anglii.
       Tak, mamo, normatywnie jestem w Anglii, mamo, broniąc demokratyzmu, mamo  powiedział sierżant Thomas A. Deisenburger.
       To ładnie, kochanie - odrzekła matka. - Twój tata jest tam na Wielkim Polu wraz z Chester i Tedem. Ucieszą się, jak cię zobaczą.
      Sierżant Thomas A. Deisenburger kiwnął głową.
      Zdjął swój polowy hełm i swoją polową kurtkę i podwinął rękawy swej polowej koszuli. Przez chwilę miał minę bardziej zamyśloną, niż mu się to przytrafiło kiedykolwiek w życiu. Część jego myśli poświęcona była szarlotce.
       Mamo, jeśli na wypadek jakiejkolwiek ewentualeczności przy-połączenia przesłankującego sprzęgnięcie telefonoliczne z sierżantem Thomasem A. Deisenburgerem, mamo, to indywiduum znajdzie się...
       Przepraszam, Tommy?
       Powiedziałem, mamo, że jeśli ktokolwiek zadzwoni, to będę z tatą, Chester i Tedem na Wielkim Polu.
      
      * * *
      
      Furgonetka powoli podjechała do bramy bazy lotniczej. Zatrzymała się. Wartownik z nocnej zmiany popatrzył w okno, sprawdził dokumenty kierowcy i wpuścił go.
      Furgonetka pojechała wężykiem po betonie. Zatrzymała się na pustym pasie startowym, obok dwóch siedzących tam mężczyzn dzielących się butelką wina. Jeden z nich nosił ciemne okulary. Zaskakujące było, że nikt z całej bazy nie zwracał na nich najmniejszej uwagi.
       Czy chcesz przez to powiedzieć - mówił Crowley - że On od początku tak to zaplanował?! Od samego początku?
      Azirafal starannie wytarł szyjkę butelki i podał koledze.
       Być może - odparł. - Być może. Zawsze można Go o to zapytać, jak przypuszczam.
       Z tego, co pamiętam - odpowiedział zamyślony Crowley - nigdy nie znaliśmy się tak blisko, by ze sobą rozmawiać, On nie należy do tych, którzy dają jednoznaczne odpowiedzi. Prawdę powiedziawszy... prawdę powiedziawszy, On w ogóle nie odpowiada. Po prostu się uśmiecha, jakby wiedział coś, czego ty nie wiesz.
       I oczywiście tak jest - powiedział anioł. - Inaczej jaki by to miało sens?
      Obie istoty w milczeniu z namysłem wpatrzyły się w przestrzeń, jakby sobie przypominając coś, o czym żadna z nich od dawna nie pomyślała.
      Kierowca wysiadł z furgonetki, niosąc kartonowe pudełko i szczypce.
      Na pasie startowym leżała poczerniała metalowa korona i waga. Człowiek podniósł je szczypcami i umieścił w pudełku.
      A potem podszedł do siedzących z butelką.
       Przepraszam panów - powiedział  ale powiedziano, że ma tu gdzieś być również i miecz, przynajmniej tak tu zostało podane, więc się zastanawiam...
      Azirafal był speszony. Rozejrzał się dookoła nieco zdezorientowany, a potem wstał, zauważywszy, że mniej więcej od godziny siedzi na mieczu. Schylił się i podniósł go.
       Przepraszam - powiedział i włożył miecz do pudełka.
      Kierowca furgonetki, w czapce International Express", powiedział, że nie ma o czym mówić i że dla niego to prawdziwe szczęście, że panowie tu się znajdują, bo przecież ktoś musi podpisać na dowód, że on należycie odebrał to, po co został wysłany, a to z pewnością był pamiętny dzień, hę?
      Azirafal i Crowley zgodnie potwierdzili, że tak było i Azirafal podpisał się w bloczku podsuniętym przez kierowcę, zaświadczając, iż korona, waga oraz miecz zostały odebrane w dobrym stanie i mają zostać odesłane pod zaplamiony adres, kosztami zaś należy obciążyć rachunek o nieczytelnym numerze.
      Kierowca ruszył w stronę swej furgonetki. A potem zatrzymał się i odwrócił.
       Gdybym miał opowiedzieć żonie, co mi się dzisiaj przydarzyło  powiedział nieco posmutniały  nigdy by mi nie uwierzyła. I nie robiłbym jej z tego zarzutu, boja też nie wierzę. - I wsiadł do furgonu, by odjechać.
      Crowłey podniósł się nieco chwiejnie. Podał rękę siedzącemu Azirafalowi.
       Wstawaj - powiedział. - Odwiozę nas do Londynu. Wziął dżipa. Nikt ich nie zatrzymywał.
      Wóz miał odtwarzacz kasetowy. Nie należy to do wyposażenia nawet amerykańskich wozów wojskowych, ale Crowley automatycznie przyjął, że wszystkie samochody, którymi kieruje, mają odtwarzacze kasetowe i dlatego ten miał także, w każdym razie miał go w kilka sekund po tym, jak wsiedli.
      Na kasecie, którą włożył, ruszywszy z miejsca, była Muzyka na wodzie" Haendla i pozostała Muzyką na wodzie" przez całą drogę do domu.
      
ROZDZIAŁ XIX
      
      
      Około pół do jedenastej gazeciarz położył niedzielne dzienniki pod frontowymi drzwiami Jaśminowego Domku. Musiał się po nie udawać trzykrotnie.
      Seria uderzeń, gdy padały na wycieraczkę, obudziła Newtona Pulsifera.
      Pozwolił Anathemie spać dalej. Była całkiem wstrząśnięta, biedactwo. Gdy ją kładł do łóżka, prawie bredziła. Całe swoje życie regulowała według Przepowiedni, a teraz już Przepowiedni nie było. Musiała się czuć jak pociąg, który dojechał do końcowej stacji, a przecież jakoś musiał jechać dalej.
      Od tej chwili będzie szła przez życie z każdym wydarzeniem nadchodzącym niespodzianie, tak samo jak wszyscy ludzie. Co za szczęście.
      Zadzwonił telefon.
      Newton skoczył do kuchni i przy drugim dzwonku podniósł słuchawkę.
       Halo?  odezwał się.
      Zatrajkotał do niego wymuszenie przyjacielski głos z odcieniem desperacji.
       Nie - odparł. - Nie jestem. A nazwisko brzmi nie Devissey
      lecz Device. Jak w nice". I ona śpi. A więc jestem absolutnie pewien, że ona nie życzy sobie zaizolowania jakichkolwiek wnęk. Ani podwójnie szklonych okien. Chcę przy tym powiedzieć, że ona, rozumie pani, nie jest właścicielką domu. Ona go tylko wynajmuje. Nie, nie zamierzam jej budzić ani pytać  powiedział.  I proszę mi powiedzieć, panno... tak, w porządku, panno Morrow, czemu wy nie macie wolnych niedziel jak wszyscy inni? Niedziele  powiedział.  Oczywiście to nie jest sobota. Czemu miałaby to być sobota? Sobota była wczoraj. Słowo daję, że dziś jest niedziela, naprawdę. Co chce pani powiedzieć przez to, że straciła pani dzień? Ja go nie straciłem. Myślę, że z tym sprzedawaniem, to panią poniosło... Halo?
      Warknął i odłożył słuchawkę.
      Sprzedawcy telefoniczni! Powinno ich spotkać coś okropnego!
      Nagle opadły go na chwilę wątpliwości. Dziś jest niedziela, nieprawdaż? Rzut oka na niedzielne gazety uspokoił go. Jeśli niedzielny Times" mówi, że to niedziela, można mieć absolutną pewność, że zbadał dokładnie to zagadnienie. A sobota była przecież wczoraj. Oczywiście. Wczoraj była sobota, a on do końca życia nie zapomni tej soboty, jeśli tylko będzie pamiętał, czego ma nie zapomnieć.
      Zorientowawszy się, że jest w kuchni, Newton postanowił zrobić śniadanie.
      Poruszał się po kuchni tak cicho, jak tylko potrafił, aby nie robić zbyt wielkiego hałasu i nie obudzić reszty mieszkańców i przekonał się, że każdy dźwięk jest głośniejszy ponad oczekiwanie. Starożytna lodówka miała drzwi zamykające się z trzaskiem gromu. Kuchenny kran kapał jak skoczek pustynny po zażyciu środka moczopędnego, ale wył przy tym jak stary pies. I niczego nie można było znaleźć. Wreszcie, jak czyniła od zarania dziejów każda istota ludzka zmuszona do zrobienia sobie śniadania na własną rękę w cudzej kuchni, Newton musiał się zadowolić nie słodzoną czarną rozpuszczalną kawą84 .
      Na kuchennym stole znajdował się kawałek mniej więcej prostokątnej, oprawnej w skórę spalenizny. Zdołał tylko odczytać słowa: Pni e y akna zwęglonej okładce. Ileż może sprawić jeden dzień, pomyślał. Zmienia coś z podręcznika ostatecznego w brykiet do rożna.
      Jak właściwie ją dostali? Przypominał sobie człowieka pachnącego dymem i noszącego nawet w ciemności okulary przeciwsłoneczne. I było coś jeszcze. Ludzie biegli... chłopcy na rowerach... nieprzyjemne brzęczenie... mała, niechlujna, gapiąca się twarz... Miał to wszystko w pamięci, niezupełnie zapomniane, ale zawsze wstrzymane na progu wspomnień, pamięć rzeczy, które się nie wydarzyły85.
      Siedział, wpatrując się w ścianę, póki stukanie do drzwi nie sprowadziło go z powrotem na ziemię.
      W progu stał mały, elegancki człowieczek w czarnym płaszczu przeciwdeszczowym. Trzymał tekturowe pudełko i uśmiechał się radośnie do Newtona.
       Pan... - zajrzał do kartki w dłoni - Pulzifer?
       Pulsifer - poprawił Newton. - To syczące S.
       Doprawdy, gorąco przepraszam - oświadczył człowieczek. -Widziałem to tylko napisane. Eee. No, więc. Wydaje się, że to jest przeznaczone dla pana i dla pani Pulsifer.
      Newton popatrzył na niego obojętnie.
       Pani Pulsifer nie istnieje - oświadczył chłodno. Człowiek zdjął melonik.
       Och, jakże mi przykro - powiedział.
       Chciałem powiedzieć, że... no, jest moja matka - dodał Newton. - Ale ona nie jest martwa, ona po prostu mieszka w Dorking. Nie jestem żonaty.
       To bardzo dziwne. List jest bardzo, eee, ścisły.
       Kim pan jest? - zapytał Newton. Miał na sobie tylko spodnie, a na progu było zimno.
      Człowiek niezdarnie zabalansował pudełkiem i z wewnętrznej kieszeni wyłowił wizytówkę. Wręczył ją Newtonowi. Napisane tam było:
      Giles Baddicombe Robey, Robey, Redfearn and Bychance
      Radcowie Prawni
      13 Demdyke Chambers,
      PRESTON
       Tak? Czym mogę panu służyć? - spytał uprzejmie.
       Może mnie pan wpuścić do środka? - odparł Mr Baddicombe.
       Nie przynosi pan pozwu czy czegoś podobnego, prawda?  zapytał Newton. Wydarzenia poprzedniego wieczoru tkwiły w jego pamięci jak chmura nieustannie zmieniająca kształt, jeśli tylko pomyślał, że może sobie stworzyć wyraźny obraz wydarzeń, ale niejasno przypominał sobie, że psuł jakieś rzeczy i oczekiwał jakiejś formy zadośćuczynienia.
       Nie - rzekł Mr Baddicombe z lekką urazą. - Do takich rzeczy mamy odpowiednich ludzi.
      Przecisnął się obok Newtona i postawił na stole pudełko.
       Prawdę powiedziawszy  powiedział - jesteśmy tym bardzo zainteresowani. Mister Bychance nieomal przybył tu osobiście, ale już niezbyt dobrze mu się podróżuje.
       Słuchaj pan - powiedział Newton. - Naprawdę nie mam najmniejszego pojęcia, o czym pan opowiada.
       To - rzekł Mr Baddicombe, podsuwając pudełko i rozpromieniając się jak Azirafal w chwili, gdy zamierzał popróbować sztuczki magicznej - należy do pana. Ktoś chciał, aby pan to posiadał. Instrukcje były bardzo ścisłe.
       Prezent?  zdziwił się Newton. Zerknął ostrożnie na oklejony taśmą karton, a potem zaczął szperać w szufladzie kuchennej w poszukiwaniu ostrego noża.
       Uważam, że raczej spadek - powiedział Mr Baddicombe. -Widzi pan, mamy to od trzystu lat. Przepraszam. Czy to z powodu tego, co powiedziałem? Powinienem był zamilczeć.
       Co to, u diabła, wszystko znaczy? - spytał Newton, ale już zaczynał dostawać gęsiej skórki od rodzącego się podejrzenia. Wyssał skaleczenie.
       To zabawna historia... czy nie ma pan nic przeciwko temu, żebym usiadł...? I oczywiście, nie znam wszystkich szczegółów, ponieważ wstąpiłem do firmy ledwie piętnaście lat temu, ale...
      Gdy pudełko zostało w niej przezornie złożone, była to bardzo mała firma prawnicza. Redfearn, Bychance i obaj Robeyowie, a cóż dopiero Sam Baddicombe, znajdowali się w dalekiej przyszłości. Borykający się z przeciwnościami losu pomocnik jurysty, który odebrał przesyłkę, z zaskoczeniem stwierdził, że na wierzchu pudełka znajduje się przywiązany szpagatem list zaadresowany do niego.
      Zawierał pewne instrukcje oraz pięć interesujących faktów z historii najbliższego dziesięciolecia, które, jeśli zostaną dobrze wykorzystane przez bystrego młodzieńca, zapewnią mu dość funduszów na rozpoczęcie bardzo pomyślnej kariery prawniczej.
      Miał tylko zapewnić, żeby pudełko było starannie strzeżone przez ponad trzysta lat, a wówczas przesłane pod pewien adres...
       ...choć oczywiście firma zmieniła wielokrotnie właścicieli w ciągu wieków  powiedział Mr Baddicombe.  Ale pudełko zawsze pozostawało niejako częścią jej inwentarza.
       Wcale nie wiedziałem, że w siedemnastym wieku produkowano Pokarm Dla Niemowląt Heinza.
       To tylko po to, aby w samochodzie nie doznało uszkodzeń  wytłumaczył Mr Baddicombe.
       I nigdy nikt go nie otwierał przez te wszystkie lata? - zapytał Newton.
       Dwukrotnie, o ile mi wiadomo  odrzekł Baddicombe. -W tysiąc siedemset pięćdziesiątym siódmym roku George Cranby oraz w tysiąc dziewięćset dwudziestym ósmym Arthur Bychance, ojciec obecnego pana Bychance. - Odkaszlnął. - Najwidoczniej pan Cranby znalazł list...
       ...zaadresowany do niego  uzupełnił Newton. Baddicombe wyprostował się nagle.
       Absolutna prawda. Jak pan to odgadł?
       Myślę, że rozpoznaję pewien styl - odparł ponuro Newton. -Co się z nimi stało?
       Czy pan już o tym słyszał?  zapytał podejrzliwie Mr Baddicombe.
       Nie w związku z nimi. Nie zostali wysadzeni w powietrze, co?
       Nooo... Pan Cranby doznał ataku serca, tak się przynajmniej uważa. A pan Bychance, o ile mi wiadomo, zbladł jak ściana i włożył list z powrotem do koperty, i wydał bardzo surowe polecenie, by za jego życia pudełka nie otwierano. Zapowiedział, że ktokolwiek je otworzy, zostanie wyrzucony z pracy bez referencji.
       Okrutna groźba - rzekł sarkastycznie Newton.
       Taka była w tysiąc dziewięćset dwudziestym dziewiątym roku. Zresztą te listy znajdują się w pudełku. Newton rozpakował karton. Wewnątrz znajdowała się okuta żelazem skrzyneczka, bez zamka.
       Proszę nie przerywać, niech pan to otworzy - powiedział podnieconym tonem Mr Baddicombe. - Muszę przyznać, że bardzo bym chciał dowiedzieć się, co jest tam w środku. W biurze porobiliśmy zakłady na ten temat...
       Coś panu powiem - rzekł wspaniałomyślnie Newton. - Zaparzę nam kawę, a pan może otworzyć skrzynkę.
       Ja? Czy to będzie w porządku?
       Nie wiem, czemuż by nie?  Newton przyjrzał się rondlom wiszącym nad kuchnią. Jeden miał wielkość odpowiednią do jego zamiarów. - Dalej - powiedział. - Śmiało. Nie mam nic przeciwko temu. Mogę uznać pana za... za pełnomocnika, czy coś w tym rodzaju.
      Mr Baddicombe zdjął palto.
       Dobrze - oświadczył, zacierając ręce. - Ponieważ tak to pan ujmuje... będę miał o czym opowiadać wnukom.
      Newton ujął rondel i ostrożnie położył dłoń na klamce.
       Mam nadzieję - powiedział.
       Uwaga!
      Newton usłyszał ciche skrzypnięcie.
       Co pan tam widzi?  zapytał.
       Są dwa otwarte listy... o, i jeszcze trzeci... zaadresowany do...
      Newton usłyszał, jak chrupnęła przełamywana woskowa pieczęć i coś brzęknęło na stole. A potem głośny wdech, łoskot padającego krzesła, tupot nóg biegnących przez hol, trzaśniecie drzwi i wreszcie głos zapalanego silnika samochodowego i warkot wozu odjeżdżającego dróżką w najwyższym pośpiechu.
      Newton zdjął garnek z głowy i wyszedł zza drzwi.
      Podniósł list i nie było dla niego stuprocentowym zaskoczeniem gdy okazało się, że zaadresowany jest do pana G. Baddicombe'a. Rozłożył go. List brzmiał:
      
      Otóż y Floren, iurysto; a teraz byeży szybko, ieśli zaś nie, Świat dowie się Prawdy o tobie i o Paniey Spiddon, brance Machiny Piszącey.
      
      Newton przejrzał pozostałe listy. Na trzeszczącym papierze zaadresowanym do George'a Cranby'ego napisano:
      
      Cofniy twą złodzieyską Rękę, Magister Cranby. Pomnę dobrze, żeś oszwabił Wdowę Plashkin na zeszły Śwyęty Michał, ty stary, chudy Porywaczu Pasztetów.
      
      Newton zadumał się, kto to jest porywacz pasztetów. Mógłby się założyć, że nie ma to nic wspólnego ze sztuką kulinarną. Ten, który czekał na wścibskiego Bychance'a, zawiadamiał:
      
      Porzuciłeś ich, ty Tchórzu. Odłóż ten List do sepetu, inaczey Świat pozna prawdę o Zdarzeniach Siódmego Junia, Tysiąc Dziewięćset i Szesnastego.
      
      Pod listami znajdował się rękopis. Newton wpatrzył się weń.  Co to takiego?  zapytała Anathema.
      Zakręcił się w miejscu. Stała oparta o framugę drzwi jak wcielenie ponętnego zaspania.
      Newton wycofał się w stronę stołu.
       Och, nic takiego. Mylny adres. Nic. Zwyczajne, stare pudełko. Reklamy.
       W niedzielę? - zapytała, odsuwając go na bok. Wzruszył ramionami, widząc jak Anathema bierze w dłonie pożółkły manuskrypt i wydobywa go ze skrzynki.
       Dalsze przistoyne i akuratne profecye Agnes Nutter  odczytywała powoli - tyczące świata, który ma nadejść; tak trwa opowieść! O, mój...
      Położyła rękopis z szacunkiem na stole i miała sięgnąć po pierwszą stronicę.
      Newton łagodnym ruchem położył dłonie na jej dłoniach.
       Pomyśl o tym tak  powiedział spokojnie.  Czy chcesz być przez resztę życia tylko potomkiem?
      Podniosła głowę. Ich spojrzenia spotkały się.
      
      * * *
      
      Była niedziela, pierwszy dzień odpoczynku świata, około godziny jedenastej trzydzieści.
      St. James Park był w miarę pusty. Kaczki, specjalistki realpo-litik rozpatrywanej z punktu widzenia chleba, winę przypisały zmniejszeniu napięcia międzynarodowego. Istotnie napięcie międzynarodowe zmniejszyło się, ale masa ludzi znalazła się w biurach, próbując dowiedzieć się, gdzie zniknęła Atlantyda wraz ze znajdującymi się na niej trzema delegacjami badawczymi oraz próbując wykryć, co się wczoraj stało ze wszystkimi komputerami.
      Park był pusty, jeśli nie liczyć agenta MI 9, starającego się zwerbować kogoś, kto ku obopólnemu zakłopotaniu okazał się również członkiem MI 9 oraz wysokiego mężczyzny karmiącego kaczki. I byli też Crowley z Azirafalem. Ramię w ramię spacerowali po trawniku.
       Tutaj tak samo - powiedział Azirafal. - Sklep jest na swoim miejscu. Nawet jednej plamki sadzy.
       Uważam, że nie można po prostu zrobić starego bentleya - oświadczył Crowley. - Nie można uzyskać właściwej patyny. Ale
      był, naturalnej wielkości. Wprost na ulicy. Nie sposób znaleźć różnicy.
       No, ja mogę znaleźć różnicę - rzekł Azirafal. - Nie miałem na składzie książek o tytułach takich, jak: Biggłes leci na Marsa", ,Jack Cade bohater granicy" albo 101 rzeczy jakie może zrobić chłopiec" czy Krwawe Psy z Morza Trupich Czaszek".
       Ojej, przykro mi - powiedział Crowley, który wiedział, jak wysoko Azirafal ceni swoją kolekcję.
       Niech ci nie będzie - odparł uszczęśliwiony Azirafal. - To wszystko pierwsze wydania prosto z drukarni i zajrzałem na ich temat do Cennika antykwarycznego" Skindle'a. Uważam, że wyrażenie używane w takich wypadkach brzmi: Fiuuuu!
       Myślałem, że on przywraca poprzedni stan świata - oświadczył Crowley.
       Tak - potwierdził Azirafal. - Mniej więcej. Najlepiej jak umie. Ale on ma także poczucie humoru. Crowley zerknął na niego z ukosa.
       Twoi skontaktowali się?  zapytał.
       Nie. Twoi?
       Nie.
       Myślę, że oni udają, iż to się nie zdarzyło.
       Moi też, jak sądzę.
       I myślę, że moi czekają, by zobaczyć, co się zdarzy następnie. Crowley skinął głową.
       Chwila wytchnienia - powiedział. - Szansa na przezbrojenie moralne. Wzmocnienie sił obronnych. Gotowość na wielkie wydarzenie.
      Stali przy brzegu stawu, przyglądając się szukającym chleba kaczkom.
       Nie rozumiem  powiedział Azirafal.  Myślałem, że to było wielkie wydarzenie.
       Nie jestem pewien - odrzekł Crowley. - Zastanów się. Dla mnie naprawdę wielkim wydarzeniem będzie: My wszyscy przeciw Nim wszystkim.
       Co? Chcesz powiedzieć: Niebo i Piekło przeciw ludzkości? Crowley wzruszył ramionami.
       Oczywiście, jeśli on zmienił wszystko, być może zmienił także i siebie. Może pozbył się swojej siły. Postanowił pozostać człowiekiem.
       Och, ja też mam taką nadzieję - rzeki Azirafal.  Zresztą jestem pewien, że nie pozwolono by na alternatywę.
       Nie wiem. Nigdy nie można mieć pewności, jakie są prawdziwe zamiary. Plany wewnątrz planów.
       Słucham? - powiedział Azirafal.
       A więc  orzekł Crowley, który rozmyślał nad tym aż do bólu głowy  czy ty kiedykolwiek zastanawiałeś się nad tym wszystkim? No, wiesz... twoi i moi, Niebo i Piekło, dobro i zło, wszystkie rzeczy w tym rodzaju? Pytam dlaczego?
       O ile dobrze pamiętam - odpowiedział sztywno anioł  był bunt i...
       Ach, tak. A dlaczego on się wydarzył, hę? Przecież nie musiał, prawda? - powiedział Crowley z szaleńczym błyskiem w oku. -Nikt, kto potrafi zbudować wszechświat w ciągu sześciu dni, nie pozwoliłby na takie nic nie znaczące wydarzenie. Oczywiście wtedy tylko, gdyby go sobie nie życzył.
       Och, dajże spokój. Bądź rozsądny - rzekł z powątpiewaniem Azirafal.
       To nie jest dobra rada - odparł Crowley.  To zupełnie nie jest dobra rada. Jeśli się usiądzie i zastanowi nad tym rozsądnie, dochodzi się do bardzo dziwnych myśli. Na przykład: czemu dawać ludziom dociekliwy umysł, a potem wystawiać jakiś zakazany owoc w miejscu, gdzie go dobrze widzą, z wielkim neonowym palcem błyskającym napisem: TO JEST TO!?
       Nie pamiętam żadnego neonu.
       Powiedziałem to metaforycznie. Pytam, po co to robić, jeśli naprawdę nie chce się, żeby to zjedli, hę? A może, pytam, idzie tylko o to, by zobaczyć, co z tego wyniknie? A może to wszystko jest tylko częścią wielkiego, ogromnego, niewysłowionego planu. Ty, ja, on, wszystko. Jakiś wielki test dla zbadania, czy to, co się stworzyło, działa we właściwy sposób, hę? I zaczyna się myśleć: to nie może być wielka, kosmiczna gra w szachy; to musi być tylko niezwykle skomplikowany pasjans. Nie próbuj odpowiadać. Bo gdybyśmy to potrafili zrozumieć, to już nie bylibyśmy my. Bo to wszystko jest... jest...
       NIEWYSŁOWIONE - powiedziała osobistość karmiąca kaczki.
       Tak. Zgadza się. Dziękuję.
      Zobaczyli, jak wysoki nieznajomy starannie wkłada pustą torebkę do kosza na śmieci i majestatycznie odchodzi przez trawnik. Wreszcie Crowley potrząsnął głową.
       O czym to ja mówiłem? - zapytał.
       Nie wiem  odparł Azirafal. - O niczym ważnym, jak przypuszczam.
      Crowley smutno pokiwał głową.
       Pozwól, że cię skuszę na lunch - zasyczał.
      Znowu poszli do Ritza, gdzie cudownym sposobem znalazł się wolny stolik. I być może ostatnie zabiegi wywarły jakiś uboczny skutek na naturę rzeczywistości, bo gdy jedli, po raz pierwszy w historii na Berkeley Sąuare zaśpiewał słowik.
      Hałas ruchu ulicznego spowodował, że nikt go nie usłyszał, ale przecież tam był.
      
      * * *
      
      Była niedziela, godzina pierwsza po południu. W świecie sierżanta Shadwella niedzielny lunch przez ostatnią dekadę następował wedle niezmiennej rutyny. Siadywał przy chwiejnym, pełnym przypalonych śladów po papierosach stole w swym pokoju, przeglądając któryś stary egzemplarz z biblioteki Armii Tropicieli Wiedźm86 zawierającej książki z dziedziny magii i demonologii - Necrotekcomnicon albo LiberFulvarum Paginarum lub też swego ulubieńca Malleus Maleficarum87.
      A wtedy da się słyszeć pukanie do drzwi i madame Tracy zawoła: Lunch, panie Shadwell, a Shadwell mruknie: Bezwstydna ladacznica, odczeka sześćdziesiąt sekund, aby pozwolić bezwstydnej ladacznicy na powrót do jej pokoju; następnie otworzy drzwi i podniesie talerz wątróbki, z reguły starannie przykryty drugim talerzem, by nie wystygła. On zaś ją weźmie i zje, z umiarkowaną uwagą, starając się, aby nie rozlać sosu na czytane stronice88.
      Tak było zawsze.
      Z wyjątkiem tej właśnie niedzieli. Przede wszystkim Shadwell nie czytał. Po prostu siedział. A gdy rozległo się pukanie do drzwi, wstał natychmiast i otworzył je. Nie musiał się jednak śpieszyć.
      Nie było talerza. Była tylko madame Tracy, z przypiętą kameą i z nowym odcieniem kredki do warg. I w centrum strefy perfumowanej.
       Tak, Jezabel?
      Głos madame Tracy brzmiał wesoło, swobodnie i był z lekka podszyty niepewnością.
       Halo, panie S, właśnie sobie pomyślałam, że po tym wszystkim, co przeszliśmy w ostatnich dwóch dniach, głupio byłoby zostawiać dla pana talerz pod drzwiami, więc nakryłam dla pana przy stole. Zapraszam...
      Panie S? Shadwell poszedł za nią nieufnie.
      Zeszłej nocy miał znowu sen. Inny. Nie pamiętał go dokładnie, ledwie jedno zdanie, które ciągle brzmiało echem w jego głowie i wprawiało w niepokój. Sam sen rozwiał się jak mgła, jak wydarzenia poprzedniego wieczoru.
      Zdanie brzmiało następująco: Nie ma nic złego w tropieniu wiedźm; sam chciałbym zostać tropicielem wiedźm. Idzie tylko o to, no, żeby to robić na zmianę. Dziś my idziemy tropić wiedźmy, a jutro możemy się kryć, a z kolei wiedźmy będą tropić nas..."
      Po raz drugi w ciągu dwudziestu czterech godzin - po raz drugi w życiu - przekroczył progi madame Tracy.
       Proszę usiąść tutaj - powiedziała, wskazując fotel. Na oparciu miał pokrowiec, na siedzeniu pulchną poduszkę, a przed nim stał mały podnóżek.
      Usiadł.
      Postawiła mu tacę na kolanach i patrzyła, jak je, a następnie, gdy skończył, zabrała talerz. Wówczas otworzyła butelkę Guinnes-sa, przelała do szklanki i podała mu. Następnie ona piła swą herbatę, on zaś chłeptał piwo. Gdy postawiła filiżankę na spodku, ta zadźwięczała nerwowo.
       Mam odłożoną niezłą sumkę - powiedziała bez związku. -I wie pan, czasami myślę, że miło byłoby kupić mały domek, gdzieś na wsi. Wyprowadzić się z Londynu. Nazwałabym go Wawrzyny albo Dunroamin, albo, albo...
       Shangri-La - podsunął Shadwell, ale nawet za cenę życia nie potrafiłby powiedzieć, skąd mu to przyszło do głowy.
       Właśnie, mister S. Właśnie. Shangri-La . - Uśmiechnęła się do niego. - Wygodniusio ci, kochanie?
      Shadwell z rosnącym przerażeniem stwierdził, że jest mu wygodnie. Okropnie, przerażająco wygodnie.
       Tak - powiedział ostrożnie. Nigdy nie było mu tak wygodnie. Madame Tracy otworzyła następną butelkę Guinnessa i postawiła przed nim.
      Jedyny kłopot z posiadaniem małego domku, nazwanego... jak to pan ładnie, wymyślił, panie S?
       Hm. Shangri-La.
       Shangri-La, no właśnie, idzie o to, że to nie jest stosowne dla jednej osoby, prawda? Miałam na myśli dwie; mówi się, że dwie osoby mogą żyć równie tanio jak jedna.
      (Albo pięćset osiemnaście, pomyślał Shadwell, wspomniawszy zwarte szeregi Armii Tropicieli Wiedźm).
      Zachichotała.
       Zastanawiałam się, gdzie mogłabym znaleźć kogoś, z kim bym mogła osiąść...
      Shadwell zrozumiał, że mowa jest o nim. Jednak nie miał tu pewności. Wyraźnie czuł, że pozostawienie tropiciela wiedźm szeregowca Pulsifera z młodą damą w Tadfield było niewłaściwym posunięciem, z punktu widzenia Xięgi praw i przepisów Armii Tropicieli Wiedźm. Obecna zaś perspektywa wydawała się jeszcze niebezpieczniejsza.
      Niemniej, w jego wieku, gdy było się zbyt już starym na pełzanie w wysokiej trawie, gdy zimna poranna rosa przenika aż do kości...
      (Ajutro my będziemy się kryć, a wiedźmy będą szukać nas...)
      Madame Tracy otworzyła kolejną butelkę Guinnessa i zachichotała.
       Och, panie S - powiedziała. - Pomyśli pan sobie, że próbuję pana upić.
      Mruknął. Były pewne formalności, których w tego rodzaju sprawach należało przestrzegać.
      Sierżant tropiciel wiedźm Shadwell wziął długi, duży łyk i strzelił pytaniem.
      Madame Tracy zachichotała.
       Słowo daję, ty stary, stary głuptasie - powiedziała i zaczerwieniła się jak piwonia. - A o ilu ty myślisz? Powtórzył swój strzał.
       Dwoje  powiedziała madame Tracy.
       No, dobra. No to może być - powiedział sierżant tropiciel wiedźm Shadwell (w stanie spoczynku). 
      
      * * *
      
      Było niedzielne popołudnie.
      Wysoko nad Anglią Boeing 747 leciał na zachód. W kabinie pierwszej klasy chłopiec imieniem Warlock odłożył swój komiks i wyjrzał przez okno.
      Bardzo dziwne były te ostatnie dni. Ciągle nie miał pewności, czemu jego ojciec został wezwany na Bliski Wschód. I był całkiem pewien, że ojciec także nie wiedział. Zapewne miało to związek z kulturą. Ajedyne, co ich spotkało, to tłum dziwacznie wyglądających facetów z ręcznikami na głowach i bardzo popsutymi zębami, którzy oprowadzali ich po jakichś starych ruinach. Jak na ruiny, to Warlock widywał już lepsze. Aż wreszcie jeden z tych starych facetów spytał go, czy nie zamierza czegoś zrobić? A Warlock odpowiedział, że chciałby sobie stąd pójść.
      W związku z tym mieli bardzo nieszczęśliwe miny.
      A teraz wracał do Stanów. Powstały jakieś problemy z biletami czy lotami, portami docelowymi czy czymś takim. Było to bardzo dziwne; pewien był, że ojciec zamierzał wracać do Anglii. Warlock lubił Anglię. To miły kraj, jeśli jest się Amerykaninem.
      W tej chwili samolot przelatywał dokładnie nad sypialnią Tłustego Johnsona obojętnie przerzucającego stronice czasopisma fotograficznego, które kupił tylko dlatego, że miało na okładce bardzo dobre zdjęcie ryby tropikalnej.
      O kilka stronic dalej za tą, której dotykały nieuważne palce Tłuściocha, znajdowała się rozkładówka na temat futbolu amerykańskiego i o tym, że wzbudza on coraz większe zainteresowanie w Europie. To było dziwne  bo w chwili, gdy magazyn został wydrukowany, te stronice były poświęcone fotografowaniu w warunkach pustynnych.
      To miało zmienić jego życie.
      A Warlock nadal leciał ku Ameryce. Na coś zasługiwał (ostatecznie nigdy się nie zapomina swoich pierwszych przyjaciół, nawet jeśli w tym czasie obie strony miały ledwie po parę godzin życia za sobą), a potęga sterująca w owej chwili losami całej ludzkości pomyślała sobie: No dobrze, on leci do Ameryki, prawda? Nie rozumiem, jak można chcieć czegoś lepszego, niż podróż do Ameryki.
      Mają tam lody w trzydziestu dziewięciu smakach. A może nawet więcej.
      
      * * *
      
      Istnieje milion pasjonujących rzeczy, które chłopiec ze swym psem mogą robić w niedzielne popołudnia. Adam potrafił pomyśleć o czterystu czy pięciuset z nich, specjalnie się nie wysilając. O porywających rzeczach, pasjonujących rzeczach, o planetach czekających na odkrywców, lwach - na pogromców, o zaginionych światach w Ameryce Południowej rojących się od dinozaurów i tylko czekających, by je odkryć i oswoić. Siedział w ogródku, rysując kamykiem na ziemi i miał minę pełną zniechęcenia.
      Ojciec, wróciwszy z bazy lotniczej, zastał Adama śpiącego; śpiącego w oczywisty sposób, tak jakby był w łóżku od popołudnia. Nawet pochrapywał od czasu do czasu, dla większej wiarygodności. Ale następnego dnia przy śniadaniu okazało się bez żadnych wątpliwości, że to nie wystarczyło. Pan Young nie był zwolennikiem włóczenia się w sobotnie popołudnie w pogoni za mirażami. A jeśli Adam, nieprawdopodobnie szczęśliwym trafem, nie odpowiadał za awantury zeszłego wieczoru - na czymkolwiek one polegały, ponieważ nikt sobie jasno nie przypominał szczegółów, poza tym, że były jakieś awantury - to z całą pewnością był winien czemuś. Takie zasady miał pan Young i od jedenastu lat doskonale się sprawdzały w praktyce.
      Adam siedział przygnębiony w ogródku. Sierpniowe słońce stało wysoko na błękitnym i bezchmurnym sierpniowym niebie, za
      żywopłotem śpiewał drozd, ale Adamowi wydawało się, że przez to jest jeszcze gorzej.
      U stóp Adama siedział Pies. Starał się panu dopomóc, głównie wykopując kość, którą zakopał cztery dni temu, i przyciągając ją do stóp Adama, ale Adam tylko popatrzył na nią ponurym wzrokiem, aż wreszcie Pies zabrał ją i ponownie zagrzebał.
      Zrobił wszystko, co mógł.
       Adam?
      Adam odwrócił się. Znad żywopłotu patrzyły na niego trzy twarze.
       Cześć - rzekł Adam smętnie.
       Do Norton ma przyjechać cyrk - powiedziała Pepper. - Wen-sley tam był i widział ich. Właśnie się ustawiają.
       Mają namioty i słonie, i żonglerów, i zwierzęta praktycznie dzikie, i takie, i... i wszystko! - powiedział Wensleydale.
       Myśleliśmy, że może wszyscy pojedziemy tam i popatrzymy, jak się rozstawiają  rzekł Brian.
      Na chwilę w wyobraźni Adama zawirowały wizje cyrków. Cyrki były nudne, gdy już je rozstawiono. Każdego dnia w telewizji widzi się lepsze rzeczy. Ale rozstawianie... Oczywiście pojadą tam wszyscy i pomogą rozbijać namioty i myć słonie, a na cyrkowcach takie wrażenie zrobi naturalny kontakt Adama ze zwierzętami, że tego wieczoru Adam (i Pies, najsłynniejszy na świecie tresowany kundel) wprowadzą słonie na arenę cyrkową i...
      Nic z tego.
      Smutnie potrząsnął głową.
       Nigdzie nie mogę jechać - oświadczył. - Oni tak powiedzieli. Nastąpiła chwila milczenia.
       Adam  powiedziała Pepper nieco zakłopotana  co się wydarzyło wczoraj wieczorem? Adam wzruszył ramionami.
       Bez znaczenia - odrzekł.  Zawsze to samo. Człowiek się tylko stara pomóc, a oni myślą, że zamordował kogoś albo coś.
      Znowu milczenie, a ONI patrzyli na swego pognębionego wodza.
       To jak myślisz, kiedy cię w końcu wypuszczą? - spytała Pepper.
       Nie przez cale lata. Lata i lata, i lata. Gdy mnie wypuszczą, będę starcem.
       A jak z jutrem? - zapytał Wensleydale. Adam rozpromienił się.
       Och, jutro będzie w porządku - oświadczył. - Do tej pory o wszystkim zapomną. Zobaczycie. Zawsze tak jest. - Spojrzał na NICH, rozczochrany Napoleon w podartych koronkach, wygnany na pełną róż Elbę. - Wyjedźcie  polecił z krótkim, nieszczerym śmiechem.  Nie przejmujcie się mną. Będzie w porządku. Spotkamy się jutro.
      ONI się zawahali. Lojalność to wielka rzecz, ale żadnego palady-na nie można zmuszać do dokonywania wyboru między wodzem i cyrkiem ze słoniami. Odeszli.
      Słońce dalej świeciło. Drozd nadal śpiewał. Pies dał spokój swemu panu i zaczął czaić się na motyla w trawie obok żywopłotu. Był to poważny, solidny, nie do przejścia żywopłot z grubego i dobrze utrzymanego ligustru, Adam zaś znał go od dawna. Za nim ciągnęły się otwarte pola i cudownie błotniste rowy, i niedojrzałe owoce, i gniewni, ale powolni właściciele drzew owocowych, i strumyki domagające się przegrodzenia tamami, i mury, i drzewa wprost stworzone do wspinania się...
      Ale nie było przejścia przez żywopłot.
      Adam zadumał się.
       Psie - rzekł surowo Adam - odejdź od tego płotu, bo gdybyś przez niego przeszedł, ja musiałbym cię gonić, żeby cię złapać i musiałbym wyjść z ogrodu, a tego mi zakazano. Ale będę musiał... jeśli przejdziesz i uciekniesz.
      Pies zaczął podskakiwać, ale nie ruszał się z miejsca.
      Adam uważnie rozejrzał się dookoła. A następnie, jeszcze uważniej, popatrzył w górę i w dół. A potem do środka.
      I teraz w żywopłocie była duża dziura  dość duża, by przebiegł przez nią pies i by przecisnął się za nim chłopiec. I była tp dziura, która zawsze tu była.
      Adam mrugnął do Psa.
      Pies przebiegł przez dziurę w żywopłocie. Adam zaś, krzycząc ostro, głośno i wyraźnie:
       Psie, ty brzydki psie! Stój! Wracaj zaraz! - przecisnął się za nim.
      Coś mu mówiło, że coś się kończy. Nie świat. Tylko lato. Będą jeszcze inne lata, ale nie będzie już takiego jak to. Już nigdy.
      A więc trzeba wykorzystać je w pełni.
      Zatrzymał się w połowie pola. Ktoś coś palił. Popatrzył na pióropusz białego dymu nad kominem Jaśminowego Domku i zatrzymał się. I zaczął słuchać.
      Adam potrafił słyszeć rzeczy umykające innym ludziom.
      Usłyszał śmiech.
      Nie był to rechot wiedźmy; był to niski i przyziemny, rubaszny śmiech kogoś, kto wiedział o wiele więcej, niż to byłoby dla nich dobre.
      Biały dym wił się i skręcał nad kominem domku. Przez ułamek sekundy Adam ujrzał, wyraźną w dymie, przystojną kobiecą twarz. Twarz, której nie widziano na Ziemi od trzystu lat.
      Agnes Nutter mrugnęła do niego.
      Letni wietrzyk rozproszył dym, a twarz i śmiech znikły.
      Niedaleko stamtąd, za strumykiem, chłopiec dogonił mokrego i zabłoconego psa.
       Brzydki Pies - powiedział Adam, drapiąc go za uchem. Pies zaszczekał, nie posiadając się ze szczęścia.
      Adam podniósł wzrok. Zwisała nad nim stara jabłoń, powykrzywiana i ciężka. Mogła tu rosnąć od zarania czasów. Jej konary przyginał ciężar jabłek, małych, zielonych i niedojrzałych.
      Z szybkością atakującej kobry chłopiec wspiął się na drzewo. W parę sekund później wrócił na ziemię z wypchanymi kieszeniami, głośno żując doskonałe, cierpkie jabłko.
       Hej! Ty! Chłopiec! - rozległ się za nim burkliwy głos. - To ty jesteś ten Adam Young! Ja cię widzę! Powiem twemu ojcu, zobaczysz, że powiem!
      Teraz rodzicielska kara jest już pewna, pomyślał Adam, uciekając z psem u boku i kieszeniami wypchanymi kradzionymi owocami.
      Tak było zawsze. Ale nie miało nastąpić przed wieczorem.
      A do wieczora było jeszcze daleko.
      Ogryzek jabłka cisnął w przybliżonym kierunku swego prześladowcy i sięgnął do kieszeni po następne.
      Nie mógł zrozumieć, czemu ludzie robią aż tyle historii na temat jedzenia ich głupich, starych owoców; ale życie byłoby o wiele mniej zabawne, gdyby tego nie robili. I, jak uważał Adam, nie istniało jabłko nie warte kłopotów, w jakie się wpadało, by je zjeść.
      
      * * *
      
      Jeśli chcecie wyobrazić sobie przyszłość, wyobraźcie sobie chłopca, jego psa i jego przyjaciół. I nigdy nie kończące się lato.
      Jeśli chcecie sobie wyobrazić przyszłość, wyobraźcie sobie trzewik... nie, wyobraźcie sobie trampek z wlokącymi się sznurowadłami kopiący kamyk; wyobraźcie sobie patyk do szturchania interesujących rzeczy i rzucania psu, który może aportować go lub nie; wyobraźcie sobie fałszujący gwizd powtarzający jakąś nieszczęsną, popularną melodię, aż do całkowitego znieczulenia; wyobraźcie sobie postać, na wpół anioła, na wpół diabła, całkowicie człowieka... Niedbale i pogodnie podążającą do Tadfield...
1 W oryginale przed Dramatis personae  przyp. skanującego
2 Znaczy nas wszystkich
3 Asystent i służący dr Frankensteina w filmie Miody Frankenstein" (przyp. dum.) /wirklich??? :) - przyp. skanującego/
4 Zegarek ów wykonano na jednym mikroprocesorze zbudowanym specjalnie dla Crowleya. Trochę go to kosztowało, ale nie można cale życie mieć węża w kieszeni. Chronometr wskazywał dokładny czas w dwudziestu stolicach świata oraz czas w stolicy innego świata, gdzie w zasadzie wszystkie zegary pokazywały jedną godzinę - to znaczy, że za pięć dwunasta było dziesięć minut temu.
5 Oryg:: welsh  przyp. skanującego 
            6 Święta Berylia Artykulantka (Beryl Articulata) z Krakowa. Panuje przekonanie, że zeszła z tego świata śmiercią męczeńską w połowie piątego wieku. Legenda głosi, iż Berylia -jako młoda i nadobna niewiasta  została wbrew swej woli poślubiona pewnemu poganinowi, ale księciu, imieniem Kazimierz. W noc poślubną modliła się tak żarliwie, by Pan wstawił się za nią, że aż jej wargi trajkotały. Oczekiwała, że za chwilę pojawi się cudowna broda - nawiasem mówiąc, trzymała w gotowości niepozorną brzytwę oprawioną w kość słoniową, tak zwaną damską brzytwę - na wypadek, gdyby broda jednak się pojawiła. Zamiast brody Stwórca zesłał na Berylię łaskę trajkotania o wszystkim, co przyszło jej do głowy przez całe dnie, bez przerwy na posiłek.
       Jedna z wersji legendy podaje, że książę Kazimierz udusił Berylię własnoręcznie trzy tygodnie po ślubie, a małżeństwo nie zostało skonsumowane. Oddała ducha, będąc dziewicą i męczennicą, która trajkotała aż do ostatniego tchnienia.
       Według innej wersji tejże legendy książę Kazimierz zaraz po ślubie kazał sporządzić dla siebie zestaw korków, tamponów i zatyczek do uszu, zaś Berylia zmarła śmiercią naturalną w łóżku, dożywszy sześćdziesięciu dwóch lat.
       Siostry Trajkotki pod wezwaniem Św. Berylii to zakon o ostrej regule nakazującej, by każda mniszka stale, o każdej porze dnia i nocy co najmniej dorównywała w trajkota-niu swojej patronce. Wyjątkiem są wtorkowe popołudnia, kiedy to mniszkom wolno zamilknąć na pół godziny, a jeśli czują taką potrzebę, mogą pograć sobie w ping-ponga.
7 Występowała tam również leciwa niewiasta jako synogarlica, a pościgi samochodów przypominały końcówkę maratonu zaspanych żółwi.
8 Koktajl - czasem mleczny.
9 Tu chyba warto wspomnieć, że Mr Young wciąż był przekonany, iż paparazzi* to jedna z kolejnych odmian włoskiego linoleum.
* Fotoreporterzy (szalejący) (przyp. tłum.)
10 Raz tylko musiai wstać, w 1832, i pójść do toalety.
11 Uwaga dla Amerykanów i innych cudzoziemców: M.K. jest nowym miastem w połowie drogi między Londynem a Birmingham. W zamyśle urbanistów miało to być nowoczesne miasto, z pełną infrastrukturą, doskonale zorganizowaną siecią usług i zdrową atmosferą, słowem raj na ziemi. Wielu synów starego Albionu nie potrafi ukryć rozbawienia z tego powodu.
            12 Biblia A bodaj to wciórności" zasługuje na uwagę z jeszcze jednego względu. Rozdział trzeci Genesis" liczy dwadzieścia siedem wersetów, a nie, jak zwykle, dwadzieścia cztery. Trzy dodatkowe wersety następują po wersecie dwudziestym czwartym, który brzmi:
       24.1 wygnał Adama: i postawił przed rajem rozkoszy Cherubini i miecz płomienisty i obrotny, ku strzeżeniu drogi do drzewa żywota.
       Dodane wersety brzmią następująco:
       25. I rzekł Pan Aniołowi, który wschodniej bramy raju rozkoszy strzegł: Gdzież miecz płomienisty dany tobie?
       26.1 Anioł mu odpowiedział: Dopiero co miałem go przy sobie. Chyba się gdzieś zawieruszył. Pewnie następną rażą głowę postradam.
       17.1 Panu mowę odjęło.
       Wydaje się, że wyżej wymienione wersety dodano podczas korekty. W owych czasach rozpowszechnione było wieszanie wybranych stron na drewnianych okiennicach oficyn wydawniczych dla przyciągnięcia szerokich rzesz przyszłych czytelników, zachęcenia ich do współtworzenia dzieła i podbudowania moralnego. Ponieważ wydawcy byli zbyt przygnębieni stratą szczotki po korekcie (spłonęła ona razem z drukarnią), nie zadali sobie trudu skonsultowania pewnych szczegółów z przemiłym panem A. Zirafa-lem, który miał księgarnię dwa domy dalej i chętnie konsultował tłumaczenia, a jego pismo każdy rozpoznawał na kilometr.
13 Pozostałe to Pułapka na myszy" i Poszukiwacze zaginionej barki".
14 Który od pewnego czasu rozważał wspomnianą możliwość. Ostatnie lata życia spędził w więzieniu Newgate, gdyż nie poprzestał na rozważaniach.
15 Był to kolejny przykład geniuszu wydawniczego, gdyż kromwellowski parlament zdelegalizował święta Bożego Narodzenia w 1654 roku.
16 Wieczorowe studium dla kamerdynerów, zaufanych pokojowców i majordomu-sów na Tottenham Court Road prowadzone przez aktora obsadzanego na scenie i na srebrnym ekranie od lat dwudziestych do dziś wyłącznie w wyżej wymienionych rolach.
17 W naukach pominął zręcznie to, że Attyla był wdzięcznym i zawsze kochającym synem, zaś Vład Dracula nigdy nie zapominał odmówić modlitwy porannej.
18 Pomijając skrupulatnie wszelkie informacje o toczącym ją syfilisie.
19 W oryginale: his Masters Voice; jest to również nazwa bardzo znanej wytwórni płytowej. Jej znakiem firmowym jest pies z łbem uniesionym ku gramofonowi (przyp. red.).
20 oryg: "Pretty bad," he said. "The bullet went through nearly all of them. Access, Barclaycard, Diners-the lot."
"It was only the American Express Gold that stopped it," said Wethered.  przyp. skanującego
21 Szesnastowieczny półgłówek nie spokrewniony z żadnym prezydentem USA.
22 Na uwagę zasługuje, iż jedna z tych historii jest prawdziwa. 
23 Wywiadu udzielono w 1983 roku i brzmiał następująco:
 P: Zatem pan jest sekretarzem generalnym ONZ. 
O:Si.
 P: A widział pan Elvisa na żywo?
24 Państwo Threlfall, zam. 9, The Elms Paignton. Lubili wjeżdżać na urlop za granicę, gdyż, jak utrzymywali, jest to jedyna i niepowtarzalna okazja, by wyłączyć się z codziennego zgiełku i nie słuchać głupich dzienników. Po przyjeździe na wyspę pan Threlfall ciężko odchorował aklimatyzację, zaś pani Threlfall pierwszego dnia tak się spiekła na słońcu, że musiała leżeć w łóżku aż do tej pory. Dopiero dziś, po półtoratygodniowym pobycie w pokoju, postanowili gdzieś się wybrać.
25 Poprzednie kryptonimy bandy nie mają istotnego znaczenia, gdyż nazwę zmieniano w zależności od tego, co Adam Young przeczytał lub obejrzał poprzedniego wieczora (Adam & jego drużyna, Adam & Co., Wilczęta ze starego kamieniołomu, Czworo gniewnych ludzi, Imperium kontratakuje; Ostatni taki kwartet, Czterej baronowie Apokalipsy, Czwórka z Tadfield, Zbuntowani itd., itp.), zaś inni nazywali ich ponuro ONI, skutkiem czego oni sami też mówili o sobie ONI.
26 Byku Johnson był przerośniętym ponurakiem. W każdej szkole zdarzają się tacy. Nie grubi, ale wyrośnięci nad wiek, noszą ubrania swoich ojców. W ich paluchach papier drze się sam, a długopisy pękają z trzaskiem. Zabawa z Bykiem Johnsonem zwykle kończyła się przypadkowym zdeptaniem czyjejś ręki, nogi lub ucha. Byku silą rzeczy stal się ofiarą losu i klasową ofermą. Uznał, że jest lepiej, kiedy wołają na kogoś oferma, gdyż to już jest pewna powściągliwość i ostrożność w użyciu słów obelżywych, niż gdyby mieli wołać Tłuścioch -Jełop - Ślamazara. Nauczyciel w-f był zrozpaczony, ponieważ gdyby Johnson zainteresował się dowolnym sportem, drużyna szkolna bez trudu wygrałaby zawody okręgowe. Byku Johnson jednak nie czuł w sobie sportowego ducha. W tajemnicy przed wszystkimi oddawał się swojemu hobby - akwarystyce, zdobywając wiele nagród za kolekcję okazów tropikalnych. Był rówieśnikiem Adama Younga z dokładnością do kilku godzin, a rodzice nie powiedzieli mu, że jest adoptowany. No i widzicie, kochani - w sprawie noworodków nie pomyliliście się.
27 Gdyby Adam w pełni władał swoimi siłami, świąteczny nastrój w domu Youn-gów zostałby niewątpliwie zburzony odkryciem ciała pewnego grubasa tkwiącego głową w dół w głównym kanale grzewczym.
28 Warto przypomnieć, że przeciętna wiara osobnika rodzaju ludzkiego wynosi około 0,3 alpa (trzydzieści centyalpów!). Silą wiary Adama Younga oscylowała między 2 a 15 640 everestów.
29 Oraz włosy, pigment skóry, a jeśli jadło się dostatecznie długo - wszelkie oznaki życia.
30 Ale nieco inny niż Burger Lordy na świecie. Na przykład w Niemczech zamiast piwa dolnofermentacyjnego podawano górnofermentacyjne. W Anglii znakomicie przyjęły się zwyczaje z amerykańskich barów szybkiej obsługi (chodzi o szybkość podawania potraw) oraz staranne sprzątanie po gościu. Zamówiona porcja docierała po pół godzinie, była zimna, a gdyby nie listek sałaty to nie wiadomo byłoby, gdzie się kończy hamburger i zaczyna bułka. Dwadzieścia pięć minut po przyjeździe do Francji akwizytor Burger Lord został zastrzelony.
31 To był komiks w dziewięćdziesięciu czterech zeszytach wychodzących co tydzień pod tytułem Cuda przyrody i nauki". Wensleydale miał wszystkie numery, a na urodziny obiecano mu do nich okładki. Brian w tygodniu czytywał komiksy z dużą liczbą słów takich jak: łubu du, doing, łup, badabum, zzyt etc. Pepper także czytała komiksy, ale nawet na torturach nie przyznałaby się, że ma również pisemko erotyczne dla nastolatek. Adam w ogóle nie czytał komiksów. Nie dorastały nawet do pięt jego wyobraźni.
32 Shadwell nienawidził wszystkich z południa, zwłaszcza Anglików, ale wyrażał to głośno tylko wtedy, gdy najbliższy Anglik był poza zasięgiem jego głosu.
33 Informacja dla Amerykanów i innych miejskich form życia. Wiejscy Brytyjczycy, wyrzekłszy się centralnego ogrzewania, jako zbyt skomplikowanego, a w każdym razie osłabiającego kręgosłup moralny, przekładają ponad nie ustawianie kupek małych kawałków drewna oraz brył węgla z umieszczonymi na szczycie wielkimi, mokrymi kłodami, o ile możliwe z azbestu, kształtując w ten sposób małe, ledwie tlące się stosiki, znane jako Nie ma nic lepszego niż otwarty trzaskający ogień, nieprawdaż?" Ponieważ żaden z wymienionych składników nie ma naturalnej skłonności do palenia się, pod tym wszystkim umieszczają małą, prostokątną, woskowobiałą bryłkę, która pali się wesoło do chwili, gdy ciężar zgromadzonego paliwa jej nie zdusi. Te małe, białe bloczki znane są jako kominkozapalarki. Nikt nie wie dlaczego.
34 Suweren - złota (ówcześnie) moneta jednofuntowa.
            35 Informacja dla młodzieży i Amerykanów. Jeden szyling = pięć pensów. Łatwiej można zrozumieć starożytny system finansowy Armii Tropicieli Wiedźm, jeśli zna się pierwotny system monetarny brytyjski. Dwa ćwierciaki = jeden pólpens. Dwa pólpensy = jeden pens. Trzy pensy = trojak. Dwa trojaki = szóstak. Dwa szóstaki = jeden szyling, czyli bob. Dwa boby = floren. Jeden floren i jeden szóstak = pólkoronówka. Cztery pól-koronówki = banknot dziesięciobobkowy. Dwa banknoty dziesięciobobkowe = jeden funt (czyli 240 pensów). Jeden funt i jeden szyling = jedna gwinea.
Brytyjczycy opierali się przed przyjęciem dziesiętnego systemu monetarnego, ponieważ uważali, że jest zbyt skomplikowany.
36 Richard Dick" Turpin, 1706-1739, angielski rozbójnik.
37 Spóźniliście się.
38 Osądzona.
39 Zapamiętajcie.
40 W ciągu dnia. Wieczorami autorytatywnie wróżyła z kart tarota zdenerwowanym wyższym urzędnikom, ponieważ stare przyzwyczajenia mają długie życie.
41 Prawdę powiedziawszy, po ich zdjęciu był jeszcze mniej przystojny, a to dlatego, że potykał się o różne przedmioty i bardzo często chodzi} obandażowany.
42 Device  wjęz. angielskim urządzenie, przyrząd (przyp. tłum.)
43 Gizmo wjęz. angielskim mniej więcej szpejo (przyp. tłum.). 
44 Doodad - wjęz. angielskim w przybliżeniu wichajster (przyp. tłum.).
45 Widget  modyfikacja słowa gadżet" (gadget = widget), częstsza w slangu amerykańskim (przyp. tłum.).
46 Nut - w potocznej angielszczyźnie wariat, pomyleniec (przyp. dum.).
47 Ley-linie - w okultyzmie brytyjskim hipotetyczne linie sil tellurycznych, proste; często wzdłuż nich rozmieszczone są zabytki kultury megalitycznej. Istnieje wypracowany system wykrywania i oznaczania na mapach ley-linii. Ich istnienie uważa się dość powszechnie w Wielkiej Brytanii za dowiedzione (przyp. tłum.).
48 Sushi  potrawa japońska, której bazą jest surowa ryba lub mięso.
49 Metatron - Głos Boga. Ale nie głos Boga. Posiada samodzielne istnienie. Coś w rodzaju rzecznika prasowego prezydenta.
50 Wraz ze standardową kartą gwarancyjną komputera, która stwierdzała, iż jeśli aparat: 1) nie działa, 2) nie wykonuje tego, co było zapowiedziane w kosztownych ogłoszeniach, 3) poraża prądem wszystkich znajdujących się w pobliżu, 4) po otwarciu jego kosztownego pudła okazuje się, że aparat w ogóle się tam nie znajduje - to kategorycznie, absolutnie, bez zastrzeżeń i w żadnym wypadku nie wynikało to z winy ani nie pociągało odpowiedzialności producenta, nabywca zaś powinien uważać się za szczęśliwego, iż pozwolono mu oddać swe pieniądze producentowi, każda zaś próba traktowania tego, za co zapłacono, jako własności nabywcy, pociągnie za sobą zainteresowanie bardzo poważnych ludzi z groźnymi teczkami i bardzo kiepskimi zegarkami. Na Crowleyu gwarancje dawane przez przemysł komputerowy zrobiły ogromne wrażenie i faktem jest, że wysłał cały plik na Dół, do departamentu zajmującego się sporządzaniem cyrografów na dusze nieśmiertelne, z urzędową lakoniczną notatką Uczta się, chłopy".
51 Leonardo też tak uważał. - W szkicach dobrze uchwyciłem ten jej cholerny uśmiech  powiedział Crowleyowi, popijając zimne wino podczas lunchu na słońcu. -Ale zupełnie mi się rozlazł, gdy go malowałem. Jej mąż coś tam gadał, gdy oddawałem portret, ale żem mu powiedział: Signor del Giocondo, a któż to prócz pana będzie oglądał? Swoją drogą... wyjaśnij mi, jak to ma być z tym helikopterem, dobrze?
            52 Był bardzo dumny ze swej kolekcji. Zebranie jej pochłonęło mu cale wieki. To była prawdziwa muzyka soul* . Bez Jamesa Browria. .
* Nieprzetłumaczalna gra słów: soul = dusza. Aluzja do kolekcjonowania przez Crowleya dusz ludzkich (przyp. tłum.).
53 Chociaż nie jest to tym, co wy i ja nazwalibyśmy tańcem. W każdym razie nie prawdziwym tańcem. Demon porusza się jak biała orkiestra przy Soul Train.
54 Oczywiście, jeśli niewysłowiony plan nie jest jeszcze o wiele bardziej niewyslowio-ny niż się sądzi, w kuli nie znajduje się na dnie gigantyczny plastikowy bałwan ze śniegu.
55 Armia Tropicieli Wiedźm przeżyła renesans w okresie wielkich dni rozszerzania imperium. Nieustające potyczki armii brytyjskiej często stawiały ją twarzą w twarz ze znachorami, guślarzami, szamanami i innymi tajemnymi przeciwnikami. To wskazało na potrzebę wprowadzenia na pole bitwy ludzi takich jak sierżant sztabowy tropiciel wiedźm Narker, którego dumnie krocząca, rycząca, licząca sześć stóp i sześć cali, a ważąca 232 funty postać, dzierżąca oprawną w blachę pancerną książkę, ośmiofuntowy dzwonek i specjalnie wzmocnioną świecę, potrafiła szybciej oczyścić step z przeciwników niż ciężki karabin maszynowy. Cecil Rhodes napisał o nim: Niektóre odległe plemiona uważają go za pewnego rodzaju boga i czarownik musiałby być albo niezmiernie odważny, albo niezmiernie lekkomyślny, by odważyć się stawić czoło zbliżającemu się sierżantowi sztabowemu Narkerowi. Wolałbym mieć po swej stronie raczej tego człowieka niż dwa bataliony Gurkhów".
56 W jakimkolwiek innym miejscu niż Soho najprawdopodobniej zainteresowani byliby widzowie pożaru.
57 Członkowie gangów motocyklowych często tatuują na kostkach dłoni słowa czte-roliterowe, dlatego nie można ich odpowiednio przełożyć w polskim tekście. Love  miłość, hate - nienawiść, fish - ryba, chip - frytka. Smażona ryba z frytkami (tzw. fish & chips) to jedno z najpospolitszych dań w Wielkiej Brytanii (przyp. tłum.).
58 Gideon Society - Towarzystwo Gedeona  międzywyznaniowe stowarzyszenie, j;1 założone w 1899 r., zajmujące się umieszczaniem bezpłatnych egzemplarzy Biblii w po-,/ kojach hotelowych, szczególnie w USA i Wielkiej Brytanii (przyp. tłum.).
59 Makefing  miasto obecnie w RPA, dawniej stolica Protektoratu. Beczuanalandu, oblężone przez Burów przez 217 dni w latach 1899  1900, podczas wojny burskiej.
60 Pasztet taki  steak and kidney pie  zapiekany w cieście, jest jedną z angielskich potraw narodowych, bardzo popularnych w barach szybkiej obsługi typu nieamerykańskiego.
61 Skażenie, zgodnie z decyzją autorów książki, jest rodzaju męskiego (przyp. tłum.).
62 Jest jeszcze cala masa rzeczy, których prawdziwi Aniołowie Pieklą nie tolerują. Obejmuje to policję, mydło, fordy cortina oraz, w wypadku Wielkiego Teda, anchois i oliwki.
63 Nieprzetłumaczalna gra słów. Bandy motocyklowe nazywają się kapitułami" -chapters. Jest to w języku angielskim słowo wieloznaczne, oznaczające m.in. kapitułę, sekcję większego stowarzyszenia, rozdział w książce, głowicę kolumny itd. (przyp. tłum.).
64 Czarownik lub kapłan. Voodoo jest bardzo interesującą religią dla całej rodziny, nawet dla tych jej członków, którzy już nie żyją.
65 12 dolarów i 95 centów za longplay lub kasetę, 24 dolary i 95 centów na kompakt, chociaż otrzymywało się bezpłatnie LP za każde 500 dolarów ofiarowane misji Marvina Bagmana.
66 Zaskoczyłoby Maryina, gdyby się dowiedział, że naprawdę odnosi sukcesy. Są ludzie, którym polepsza się od byle czego.
67 Z wyjątkiem jednego sprzed dziesięciu lat, gdy prosił sąd o łagodny wyrok.
68 Poprzednio A Cut Above the Rest", poprzednio Mane Attraction", poprzednio Curl Up And Dye", poprzednio A Ship At the Price", poprzednio Mister Brians Art-de-Coiffeur", poprzednio Robinson the Barbers", poprzednio Fone-a-Car Taxis".
69 Wódz amerykańskich Apaczów, 1829-1909, znany z waleczności. Zapewne w związku z tym okrzyk wojenny amerykańskich spadochroniarzy w chwili wyskakiwania z samolotu brzmi: Geronimo!"
70 Miasteczko w południowo-wschodniej Anglii, w hrabstwie Zachodnie Hertfordshire
71 Co nie jest zgodne z prawdą. Droga do Pieklą jest wybrukowana zamrożonymi domokrążnymi sprzedawcami. Podczas weekendów diabelska młodzież chodzi tam na ślizgawkę.
72 Co nie oznacza, by w Piekle były jakiekolwiek inne listy.
73 Mayfair - arystokratyczna dzielnica w zachodnim Londynie
74 To naprawdę nie oksymoron. Jest to kolor poza ultrafioletem. Termin techniczny na jego oznaczenie brzmi: infraczerń. Można ją łatwo zauważyć w warunkach eksperymentalnych. Aby taki eksperyment przeprowadzić, wystarczy wybrać solidny mur ceglany z dobrym rozbiegiem przed nim i pochyliwszy głowę zaszarżować.
Kolor, który wybucha błyskawicami poza oczami, poza bólem, na chwilkę przed śmiercią eksperymentatora, to infraczerń.
            75 Owszem, zrobiła to. Proroctwo brzmiało: Ulica Jasności zawrzaśnie, czarny Rydwan Węża gorzeć bydzie, Królowa piać iuż żywosrebrnych pień nie bydzie.
Większość rodziny zgodziła się z Gelatly Device, która w roku 1830 napisała krótką monografię, wyjaśniającą to jako metaforę wypędzenia Iluminatorów Weishaupta z Bawarii w 1785 r.
76 Idzie o ostatnie zdanie proroctwa Nr 3477: ...gdy Czerwień y Biel y Czerń y Bladość przibliżą się do Grochu... W języku angielskim peas - groch i peace pokój, mają identyczną wymowę (przyp. tlum.).
77 Jak zwykle zawdzięczamy Agnes Nutter możliwość odczytania tego proroctwa na parę sposobów. Upadł" zapisane zostało fonetycznie słowem grate" (zamiast gre-at")  co literalnie oznacza kratę, ruszt, palenisko. Natomiast ash" -jesion, jest ho-monimem i w drugim znaczeniu jest to popiół". Ostateczną interpretację pozostawiamy do decyzji czytelników, w świetle najbliższych i dalszych wydarzeń.
78 Skrzynka po mydle - soapbox - tradycyjna nazwa skrzynek czy podwyższeń, na których stają przygodni mówcy w zakątku Hyde Parku, zwanym Speakers Corner - Kącik Mówców; następnie używane przez wszystkich przygodnych mówców ulicznych. Zwyczaj pochodzący pierwotnie z kazuistycznej interpretacji prawa, zakazującego wygłaszanie pewnych poglądów na brytyjskiej ziemi" (przyp. tłum.).
79 Nie posiadał telewizora. A raczej, jak to sformułowała jego żona: Ronald nie zgodziłby się mieć czegoś takiego w domu, prawda, Ronaldzie? on zaś zawsze potwierdzał, choć w tajemnej głębi serca chciałby ujrzeć nieco sprośności, brudów i gwałtów, na które skarżyło się narodowe Stowarzyszenie Telewidzów i Radiosłuchaczy. Oczywiście nie dlatego, że chciał je oglądać. Po prostu dlatego, by wiedzieć, przed czym należy chronić innych.
80 Chociaż jako członek (czytaj: założyciel) lokalnej Straży Sąsiedzkiej próbował zapamiętać numery rejestracyjne motocykli.
            81 Pięć stóp i sześć cali.
       
82 Poślizgnął się i upadł pod prysznicem hotelowym, gdy przebywał tam na urlopie w 1983 r. Obecnie sam widok kawałka mydła marsylskiego wystarczył, by w nim wywołać z niemal śmiertelnym skutkiem wspomnienia z przeszłości.
83 Belzebub - właściwie Baal Zebul, Pan Podziemia, czyli źródeł wody - bóstwo opiekuńcze kaananejskiego miasta Akkaron; z tego tytułu konkurent Jehowy jako bóstwa opiekuńczego pastersko-rozbójniczych Żydów. Imię następnie zniekształcone na Baal Zebub względnie Baal-Zewuw, Pan Much.
84 Z wyjątkiem Giovanniego Giacomo Casanovy (1725-1798), głośnego uwodziciela i pamiętnikarza, który w dwunastym tomie swych Memuarów ujawnił, że uważał za rzecz oczywistą wożenie ze sobą zawsze i wszędzie malej walizki zawierającej bochenek chleba, garnuszek wyborowego sewilskiego dżemu z pomarańczy, nóż, widelec, małą łyżeczkę do mieszania, dwa świeże jaja starannie zapakowane w nie przędzioną wełnę, pomidor, czyli jabłko miłosne, małą patelnię, mały rondelek, kuchenkę spirytusową, miseczkę do ucierania, blaszane pudełko masła solonego na wzór wioski, dwa talerze porcelanowe. Również porcję miodu w plastrze do słodzenia, dla mego oddechu i do kawy. Niechże moi czytelnicy zrozumieją mnie, gdyż zwracam się do nich wszystkich: prawdziwy gentleman musi zawsze być zdolny do posilenia się jak na gentlemana przystało, gdziekolwiek by się znalazł".
            85 A poza tym była ta sprawa z Dickiem Turpinem. Wyglądał jak ten sam wóz, z wyjątkiem tego, że od tej pory zawsze już mógł przejechać 250 mil na jednym galonie benzyny, silnik miał tak cichy, że naprawdę trzeba było przyłożyć usta do rury wydechowej, aby się przekonać, czy pracuje, a jego ostrzeżenia w syntetycznym głosie podawane były jako serie wytwornych i z doskonale dobranych słów złożonych haiku, każde z nich oryginalne i stosowne...
       Mróz warzy kwiaty
       Tylko głupi człek
       Pas lekceważy ...tak mawiał. Oraz:
       Kwiaty wiśniowe
       Padną z wysokich drzew
       Benzyny dolej.
I co z tym można zrobić?
86 Kapral tropiciel wiedźm Carpet, bibliotekarz, dodatek funkcyjny 11 pensów per annum.
87 Fantastyczny, wszechświatowy bestseller; gorąco polecam" - papież Innocenty VIII.
88 Dla właściwego kolekcjonera biblioteka Armii Tropicieli Wiedźm warta była miliony. Właściwy kolekcjoner musiałby być bardzo .bogaty i nie przywiązywać większej wagi do plam sosu, śladów przypalenia papierosem, notatek na marginesie oraz namiętności zmarłego starszego szeregowca tropiciela wiedźm Wotlinga dorysowywania wąsów rokularów na wszystkich drzeworytniczych ilustracjach czarownic i diabłów.
