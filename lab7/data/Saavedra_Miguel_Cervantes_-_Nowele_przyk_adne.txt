





                                                             Aby rozpocząć lekturę,
                                                       kliknij na taki przycisk            ,
                                               który da ci pełny dostęp do spisu treści książki.
                                             Jeśli chcesz połączyć się z Portem Wydawniczym
                                                            LITERATURA.NET.PL
                                                           kliknij na logo poniżej.






                                                           CERVANTES
                                  NOWELE PRZYKŁADNE
                                                                                                                               1






                                                              DEDYKACJA
                    MIŁOŚCIWEMU PANU DON PEDRO FERNANDEZ DE CASTRO, HRABIEMU DE
                 LEMOS, ANDRADE Y VILLALBA, etc. etc.
                    Dwa     błędy   popełniają zazwyczaj         ci,  którzy   swe   dzieła    któremuś    z   możnowładców
                 przypisują. Pierwszy na tym polega, że w piśmie, które zwą dedykacją, a które winno być
                 krótkie i zwięzłe, trafne i beznamiętne, już to dbałością o prawdę, już to chęcią pochlebstwa
                 wiedzeni, rozwodzą się szeroko nad czynami nie tylko onego możnowładcy dziadów i
                 pradziadów, ale jeszcze wszystkich jego krewnych, przyjaciół i dobroczyńców. Drugim
                 błędem jest oddawać pod jego opiekę i obronę swe dzieło, aby złośliwe języki nie ośmieliły się
                 kąsać go i szarpać. Ja tedy, od błędów takich stroniąc pomijam milczeniem godności i tytuły
                 starożytnego i królewskiego rodu Waszej Miłości, jak również niezliczone Waszej Miłości
                 cnoty, wrodzone i        nabyte,    pozostawiając      nowym     Fidiaszom      i  Lizypom     trud   szukania
                 marmurów i brązów, gdzie by je mogli wyryć i wyrzeźbić, aby stawiły czoło trwałości czasów.
                 Nie proszę też Waszej Miłości, aby pod swoją opiekę przyjęła tę książkę gdyż wiem, że jeśli złe
                 rzeczy zawiera, choćbym ją umieścił pod skrzydłami Astolfowego hippogryfa lubo w cieniu
                 Herkulesowej      maczugi,     nie   omieszkają     Zoile,   Cynicy,    Aretiny   i  Berniowie      dać   folgę
                 złorzeczeniom, przed niczyją powagą nie uchylając czoła. Proszę tylko, aby Wasza Miłość
                 stwierdzić raczyła, że posyłam tak, jak gdybym nic nie rzekł, dwanaście opowiadań, które
                 gdyby były wyszły skądinąd, nie z kuźni mizernej mojej wyobraźni, stanąć mieniłyby się godne
                 obok najcelniejszych. Takie jak są niech powędrują na łaskę i niełaskę losu, ja zaś pozostaję
                 tutaj wielce zadowolony, iż czymś okazać mogę chęć służenia Waszej Miłości, prawdziwemu
                 panu mojemu i dobroczyńcy. Niechaj nam Pan zachowa Waszą Miłość na długie lata.
                    W Madrycie, 13 lipca 1613 r.
                                                                                                       Sługa Waszej Miłości
                                                                                            Miguel de Cervantes Saavedra.
                                                                                                                               2






                                                             PRZEDMOWA
                    Chciałbym, jeśliby to możliwe było,               najdroższy czytelniku, oszczędzić sobie trudu
                 napisania niniejszej przedmowy, gdyż ta, którą na czele mego Don Kiszota umieściłem, nie
                 przysłużyła mi się dostatecznie, abym miał chęć i teraz podobny los sobie zgotować. Tutaj
                 winę przypisać należy jednemu z licznych przyjaciół, jakich w ciągu mego życia, dzięki
                 zaletom charakteru mego raczej niż rozumu, umiałem sobie zdobyć. Ów przyjaciel mógłby
                 śmiało, jak zwyczaj każe, na pierwszej karcie tej książki umieścić drzeworyt z moim
                 wizerunkiem, gdyż nie odmówiłby mu go słynny Don Juan de Jauregui, a w ten sposób
                 uczyniłby zadość i swojej ambicji, i ciekawości tych, którzy pragnęliby wiedzieć, jak wygląda
                 śmiałek wychodzący na forum świata, aby oczom narodów pokazać tyle przeróżnych
                 wymysłów. Pod wizerunkiem taki umieściłby napis: Ten, którego oglądać tu możecie, o
                 orlim obliczu, cisawych włosach, gładkim a wyniosłym czole, garbatym choć kształtnym
                 nosie, srebrzystej brodzie, która lat temu niespełna dwadzieścia złota jeszcze była, o
                 zawiesistych wąsach, małych ustach, zębach niedorosłych (gdyż ma ich tylko sześć, a i te w
                 złych znajdują się miejscach, nie odpowiadają bowiem sobie wzajemnie), ten człek średniego
                 wzrostu, ani wysoki ani mały, o barwnej cerze, jasnej raczej niż ciemnej, nieco ciężki w
                 barkach, a niezbyt lekki w nogach: ów mówię, wyobrażać ma autora Galatei i Don Kiszota
                 z La Manchy i tego, który napisał Podróż do Parnasu na wzór Cezarego Caporali Perusino
                 i inne jeszcze dzieła, z których niejedno błądzi gdzieś po świecie zapomniane i pozbawione
                 już może nazwiska swego twórcy: nazywa się pospolicie Miguel de Cervantes Saavedra. W
                 ciągu wielu lat był żołnierzem, a półszósta roku spędził w niewoli, gdzie nauczył się znosić
                 cierpliwie przeciwieństwa losu. W bitwie morskiej pod Lepanto od kuli z rusznicy stracił
                 lewą rękę; ułomnością tą się szczyci, choć obcym szpetną wydać się może; zdobył ją bowiem
                 w najpamiętniejszym dniu, jaki oglądały wieki, walcząc pod zwycięskim sztandarem onego
                 gromowładcy, Karola piątego, który dziś w Bogu spoczywa. Gdyby ów przyjaciel, na
                 którego się uskarżam, nie znalazł w swej pamięci nic więcej do wyjawienia o mojej osobie,
                 wziąłbym o czynach mych świadectw dwa tuziny i powiedział mu o wszystkim w tajemnicy;
                 przysporzyłoby to imieniu mojemu rozgłosu i obudziłoby wśród ludzi zaufanie do mojej
                 twórczości. Niedorzecznością bowiem jest myśleć, że wszystkie owe pochwały zawierają
                 prawdę niezłomną, gdyż pochwały i złorzeczenia nigdy mieć nie mogą ściśle określonych
                 granic. Koniec końców, skoro sposobność już minęła i zwiedziono mnie, tak że pozostałem
                 jakoby bez twarzy, uciec się muszę do wymowności własnych ust, które choć jąkają się, będą
                 umiały prawdę powiedzieć, gdyż ta i gestami daje się wyrazić.
                    Powiadam ci przeto (raz jeszcze, łaskawy czytelniku), że z tych nowel, które ci daję, na
                 żaden sposób nie będziesz mógł przyrządzić sobie bigosu, gdyż ani nóg nie mają, ani głowy,
                 ani wnętrzności, nic wreszcie czym by to wszystko zastąpić się dało: powiedzieć chcę przez
                 to, że oświadczenia miłosne, jakie znajdziesz w niektórych, są tak poczciwe i miarą
                 chrześcijańskich wymagań wymierzone,                że nie     zdołają   do   złych    myśli   pobudzić     ani
                 roztargnionego, ani nazbyt uważnego czytelnika. Dałem im miano przykładnych, gdyż jeśli
                 je dobrze w umyśle zważysz, nie znajdziesz takiej, z której by nie można było jakiegoś
                 pożytecznego przykładu i nauki wyciągnąć; i gdyby nie obawa, iż rzecz niniejsza nazbyt się
                                                                                                                               3






                 rozwlecze, pokazałbym ci może jak doskonałe zebrać można owoce zarówno ze wszystkich
                 razem jak i z każdej oddzielnie wziętej. Zamiarem moim było postawić na rynku naszej
                 Rzeczypospolitej stół bilardowy, gdzie każdy mógłby się zabawić nie obawiając się, że kijem
                 dostanie: zabawić się, mówię, nie narażając na niebezpieczeństwo ani duszy swej, ni ciała,
                 gdyż przyjemne a poczciwe rozrywki pożytek raczej niż szkodę przynoszą. Tak: nie zawsze
                 można przesiadywać w kościele, nie zawsze stać na mównicy lub zajmować się poważnymi
                 sprawami, jakakolwiek by była ich doniosłość; trzeba mieć chwilę wypoczynku, aby umysł
                 znużony mógł nowych sił zaczerpnąć. Oto dlaczego sadzi się topole na wolnych wśród miasta
                 obszarach, buduje studnie u źródeł, pielęgnuje ogrody. Jedno ośmielę się powiedzieć:
                 jeślibym podejrzewał, że nauka, jaką z tych nowel czytelnik wyciągnie, może do złych myśli
                 go nakłonić, wolałbym uciąć rękę, która je napisała, niż do publicznego użytku je oddawać.
                 Nie jestem już w tym wieku, kiedy człowiek może kpić sobie z tamtego świata, gdyż
                 pięćdziesiąt pięć lat sobie liczę i bliżej końca jestem niż początku. Ta jest droga, na którą
                 skierował mnie mój umysł i wrodzone skłonności, a zaznaczę jeszcze, że jestem pierwszym,
                 który pisał nowele w kastylskim narzeczu; owe bowiem nader liczne nowele, które po
                 kastylsku drukiem ogłoszono, są tłumaczone z obcych języków, te zaś są moje własne, nie
                 naśladowane ani kradzione. Umysł mój je spłodził, moje pióro na świat je wydało i oto
                 wzrastają teraz w objęciach prasy drukarskiej. Po nich, jeśli mi życia starczy, dam ci Prace
                 Persilesa, książkę, która z Heliodorem ośmiela się iść w zawody, choć nie do tego stopnia,
                 aby miała ręce do głowy podnosić. Ale przed tym jeszcze ujrzysz dalszy ciąg czynów
                 bohaterskich Don Kiszota i przygód Sancho Panzy; następnie przyjdzie kolej na Tygodnie w
                 ogrodzie. Wiele obiecuję, gdy tak mało sił mi pozostaje; ale któż zdoła okiełznać pragnienia?
                 Na jedno tylko chcę zwrócić uwagę: skoro ośmieliłem się przypisać te nowele wielkiemu
                 hrabiemu de Lemos, jakaś tajemnica musi w nich być ukryta, która je ponad inne wywyższa.
                    Oto wszystko, i niechaj ci Bóg błogosławi, a mnie da dość cierpliwości, abym zniósł
                 wszystko zło, które powie o mnie niechybnie niejeden znawca nazbyt drobiazgowy.
                                                                                                                           Vale.
                                                                                                                               4






                                                            CYGANECZKA
                    Zda się, że Cyganie i Cyganki po to jedynie na świat przychodzą, aby kierować się na
                 złodziei: rodzą się z ojców złodziei, wychowują się ze złodziejami, uczą się na złodziei i
                 koniec końców wyrastają z nich złodzieje, ruchliwi a natrętni; przy tym chęć kradzieży i samo
                 złodziejstwo tak głęboko są w nich zakorzenione, że nie opuszczają ich aż do śmierci.
                    Otóż jedna z cór tego narodu, pewna stara Cyganka, która zasłynąć by mogła w szlachetnej
                 nauce Cacusa, wychowała, podając ją za swą wnuczkę, młodą dziewczynę, której dała na imię
                 Preciosa, a     którą nauczyła wszystkich swych sztuk cygańskich, obłud i złodziejskich
                 podstępów. Owa to Preciosa wyrosła na tak doskonałą tancerkę, że w całej cyganerii nie
                 znalazłbyś jej równej, a była przy tym najpiękniejsza i najrozumniejsza nie tylko między
                 Cygankami, ale między najsłynniejszymi na świecie pięknościami. Ani żary słoneczne, ani
                 wiatry gwałtowne, ani zmiany klimatu, na które Cyganie bardziej są wystawieni niż inni
                 ludzie, nie zdołały przyćmić piękności jej lica ani opalić jej ramion; a co bardziej jeszcze jest
                 uwagi godne, choć wychowana była przez ludzi nieokrzesanych, wszystko w niej zdawało się
                 zdradzać szlachetniejsze nad cygańskie urodzenie, gdyż była niezmiernie ugrzeczniona i
                 rozumna.     Przy   tym wszystkim posiadała            krztę   bezczelności,     nie  tyle   jednak,   aby w
                 czymkolwiek okazywać            miała wolne obyczaje; bynajmniej:             mimo swojego dowcipu i
                 pozornego trzpiotostwa była tak cnotliwa, że w jej obecności żadna Cyganka, stara czy
                 młoda, nie ośmielała się śpiewać lubieżnych pieśni ani używać słów nieprzystojnych.
                 Spostrzegła się wreszcie Cyganica, jaki skarb nieoceniony wypielęgnowała w osobie swej
                 wnuczki i stara orlica postanowiła, by jej orlątko spróbowało lotu swych skrzydeł i nauczyło
                 się żyć z mozołu własnych szponów.
                    Wzrosła tedy Preciosa, wzbogacając się coraz bardziej w śpiewki najrozmaitsze, sielanki,
                 zwrotki, seguidille1 i zarabandy2, a nade wszystko wydoskonaliła się w romancach, które
                 śpiewała ze szczególnym wdziękiem. W                   istocie,  chytra    babka    rychło   spostrzegła,    że
                 wszystkie owe talenty i powaby w połączeniu z młodością i gładkim obliczem jej wnuczki,
                 łacno stać się mogą przynętą, która nie omieszka przysporzyć jej zasobów. Szukała więc
                 owych pieśni i skrzętnie je zewsząd zbierała, a znalazł się niejeden poeta, który jej w tym
                 dziele dopomógł; bywają bowiem poeci, którzy piszą dla Cyganów i sprzedają im swe
                 utwory, podobnie jak bywają poeci dla ślepców, których jedynym zajęciem jest tworzyć
                 pieśni o cudownych wypadkach, a którzy później mają udział w zyskach: wszystko zdarza się
                 na tym świecie, a głód nieraz zniewala najszlachetniejszych do zajęć, o jakich nigdy im się
                 nie śniło.
                    Wychowała się Preciosa w różnych częściach Kastylii, a kiedy skończyła lat piętnaście,
                 domniemana babka zawiozła ją do stolicy i zamieszkała z nią w starej dzielnicy miasta, gdzie
                 Cyganie zazwyczaj stają obozem, w polach świętej Barbary, myśląc że w pobliżu dworu,
                 gdzie wszystko można sprzedać i wszystko kupić, rychło znajdzie nabywcę na swój towar.
                    1 Seguidilla  melodia tańca hiszpańskiego i forma rytmiczna wiersza.
                    2 Zarabanda  skoczny taniec hiszpański, który nic nie ma wspólnego z powolnym tańcem francuskim,
                 znanym pod mianem sarabande. (Przyp. tłum.).
                                                                                                                               5






                    Pierwszy tedy występ Preciosy w Madrycie miał miejsce w dzień świętej Anny, patronki i
                 opiekunki miasta: szła otoczona chórem tanecznym złożonym z ośmiu Cyganek, czterech
                 starych i czterech młodych i jednego Cygana, wielkiego tancerza, który orszak prowadził.
                 Choć wszystkie jej towarzyszki były wymuskane i dobrze odziane, Preciosa pośród nich
                 wyglądała tak uroczo, że rozkochały się w niej oczy wszystkich, którzy na nią patrzyli. Ponad
                 dźwięk tułumbasu i kastanietów, ponad zapał taneczny wzniósł się głos, który wynosił pod
                 niebiosa piękność i talent Cyganki i zbiegli się chłopcy, by spojrzeć na nią, a mężczyźni, by ją
                 podziwiać. Lecz kiedy poczęła śpiewać (gdyż śpiew towarzyszył owym tańcom), wtenczas
                 dopiero tryumf Preciosy dosięgnął szczytu, a sędziowie zabawy przyznali jej jednogłośnie
                 pierwszeństwo i ofiarowali klejnot, którym miał być nagrodzony najlepszy taniec. Orszak
                 wszedł następnie do kościoła Najświętszej Marii Panny i zatrzymał się tam przed świętej
                 Anny sławetnym obrazem, a Preciosa, gdy wszystkie jej towarzyszki tańce ukończyły, ujęła w
                 dłonie tułumbas z dzwonkami i lekkimi stopami szerokie zataczając kręgi, zaśpiewała
                 następujące romance:
                                         Nieocenione drzewo,
                                      Co skąpiło owoca,
                                      W ciągu lat, które mogły
                                      Przyoblec je żałobą
                                         I zniweczyć przeczyste
                                      Małżonka urojenia,
                                      Gdy przy chwiejności losów
                                      Pierzchała już nadzieja:
                                         Z owej to tedy zwłoki
                                      Zrodzić miały się swary,
                                      Że wygnano z świątyni
                                      Męża najpoczciwszego.
                                         Święta ziemio bezpłodna,
                                      Otoś w końcu wydała
                                      Taką mnogość owocu,
                                      Że świat cały dziś żywi.
                                         Niepoślednia mennico,
                                      Skąd wyszedł wizerunek,
                                      Który Bóg za wzór przyjął,
                                      Gdy wśród ludzi przebywał.
                                         Matko Córki Najświętszej,
                                      W której Pan zebrać raczył
                                      Wszystką potęgę świata
                                      Dla ludzi niepojętą.
                                         Przez was wszystkich i przez nią
                                      Bądź nam, Anno, schronieniem,
                                      Gdzie nasze utrapienia
                                      Pójdą szukać pocieszeń.
                                         Aż do wiadomych granic
                                      Wszak masz, nie wątpię wcale,
                                      Nad wnukiem Twoim władzę,
                                      Bogobojna i cicha.
                                         Żeś przeto współmieszkanką
                                      Siedziby przenajświętszej,
                                      Byłaby krewnych rzesza
                                                                                                                               6






                                      Sąsiedztwu Twemu rada.
                                         Jakaż córka! a wnuk Twój!
                                      I zięć jaki! Bez zwłoki,
                                      Dla dobrej przecież sprawy,
                                      Twą radość byś śpiewała.
                                         Lecz Ty, pokorna Matko,
                                      Byłaś jeno tą szkołą,
                                      Gdzie nauki pokory
                                      Pobierała Twa Córka.
                                         A teraz, przy Jej boku,
                                      Najbliżej Ojca Pana,
                                      Tak wysoko przebywasz,
                                      Że myśl moja się słania.
                    Śpiew Preciosy wprawił w podziw wszystkich, którzy jej słuchali. Jedni mówili:
                     Niechaj Bóg czuwa nad tobą,, dziewczyno!
                    Inni:
                     Szkoda, że Cyganką jest ta mała: prawdziwie zasłużyła sobie, aby urodzić się córką
                 jakiegoś możnego pana.
                    Znaleźli się wśród tłumu i grubianie, którzy mówili:
                     Niech tylko podrośnie dziewczyna, a już ją tam nauczą rozmaitych sztuczek; niezgorsze
                 wiąże sieci, na które się niejedno tkliwe serce złowi.
                    Ktoś inny, bardziej ludzki, a mniej niesforny, widząc ją, z jakim wdziękiem w tańcu się
                 porusza, odezwał się:
                     Ot tak, córko, ot tak, aniołku mój, a tańczże mi, a depczże drobny pył, aby drobniejszy
                 był.
                    Preciosa zaś nie przestając tańczyć, odparła:
                     Będę ci go deptała,, choćbym zadeptać miała.
                    Skończyły się nieszpory, skończył się obchód świętej Anny, a Preciosa powróciła do
                 swoich, nieco zmęczona, ale w jednym dniu tak zasłynęła z urody i dowcipu, rozumu i
                 talentu, że chórem mówiono o niej w całej stolicy.
                    Po dwóch tygodniach Preciosa znowu zawitała do Madrytu wiodąc za sobą trzy inne
                 dziewczęta z tułumbasami i nowy taniec mając w zapasie. Towarzyszki jej zaopatrzyły się
                 zawczasu w różne romance i              śpiewki     wesołe, lecz przyzwoite; Preciosa            bowiem nie
                 pozwalała, aby ktokolwiek przebywając w jej towarzystwie śpiewał sprośne pieśni, a i sama
                 ich nie śpiewała i wielu było takich, którzy szanowali ją za tę wstydliwość. Nigdy na krok nie
                 oddalała się od niej stara Cyganka, która nad nią jak Argus czuwała, w obawie snadź, aby jej
                 kto nie porwał, lub nie urzekł. Nazywała ją swą wnuczką, a Preciosa uważała Cygankę starą
                 za swą babkę.
                    Na ulicy de Toledo, czyniąc zadość żądaniom tych, którzy się im przyglądali, dziewczęta
                 rozpoczęły tańce i z gawiedzi, która przez miasto szła za nimi, zbita ciżba utworzyła się
                 wkoło. Podczas gdy tańczyły, Cyganka zbierała od obecnych jałmużnę: istnym deszczem
                 miedzianym ciężkie ósmaki i czwartaki spadały na tacę; i gładkie oblicze bowiem mocne jest
                 budzić w sercach litość uśpioną. Gdy skończył się pierwszy taniec, Preciosa z takimi słowy
                 zwróciła się do tłumu:
                     Niech każdy z was da po cztery czwartaki, a zaśpiewam sama jedna przepiękną romancę,
                 w której mowa o tym, jako pani nasza, Donna Margarita w Valladolid, poszła do kościoła
                 świętego Laurentego na wywodziny. Powtarzam wam, że ta romanca jest niezmiernie piękna,
                 a napisał ją pewien poeta, który przy innych jest niby w wojsku kapitan wobec kompanii.
                    Ledwo skończyła, wszyscy prawie, którzy ją otaczali, głośno wołać poczęli:
                                                                                                                               7






                     Śpiewaj,, Precioso, a oto moje cztery czwartaki.
                    I posypały się monety miedziane tak gęstym gradem, że stara Cyganka ledwo nadążyć
                 mogła, aby wszystkie pozbierać.
                    Gdy przeto ukończyła swe żniwo, Preciosa wstrząsnęła dzwonkami tułumbasu i płynnie a
                 zamaszyście taką zaśpiewała romancę:
                                         Największa królowa świata
                                      Wychodzi na wywodziny,
                                      A jest z ceny i z imienia
                                      Jak klejnot niepospolity.
                                         Patrzą na nią wszystkie oczy,
                                      Wszystkie serca dla niej biją:
                                      Na wsze strony jej uroda,
                                      Przepych i nabożność słyną.
                                         Jako wymowne świadectwo,
                                      Że bierze początek z Nieba:
                                      U jej boku Austrii słońce,
                                      A z nim: nadobna jutrzenka.
                                         Z tyłu zaś dąży jej śladem
                                      Gwiazda, której życie dała
                                      W noc dnia, który jest dla świata
                                      Źródłem wielkiego płakania.
                                         A gdy w niebie są gwiazd zbiory,
                                      Które świetlne tworzą wozy,
                                      W innych wozach  inne niebo
                                      Mnóstwo gwiazd błyszczących zdobi.
                                         Oto stary idzie Saturn;
                                      Gładząc brodę dziarsko spieszy,
                                      Rześki, choć przygarbion wiekiem:
                                      Snadź podagrę radość leczy.
                                         Dalej, bożek gadatliwy
                                      Z pochlebców zgrają przemożną.
                                      Kupida, wśród inicjałów,
                                      Perły i rubiny zdobią.
                                         Oto idą Marsa dzieci:
                                      Niejeden młodzieniec strojny,
                                      Tak lśniący cały od zbroi,
                                      Że własnym cieniem się płoszy.
                                         U boku samego słońca 
                                      Jupiter; gdyż nie ma dzieła
                                      Trudnego dla dworzanina,
                                      Gdy własna praca go wspiera.
                                         W licach niejednej boginki
                                      Blady księżyc się przegląda,
                                      A w piękności gładkich twarzy
                                      Wenus jawi się nadobna.
                                         Małe Ganimedy tłumnie
                                      Uwijają się wśród owej
                                      Rzeszy, lśniące od galonów,
                                      I na wszystkie biegną strony.
                                                                                                                               8






                                         Spełnia się miara podziwu:
                                      Wszystko olśniewa przepychem
                                      I najwspanialsze klejnoty
                                      Tutaj zdają się być nikłe.
                                         W bogate strojny tkaniny
                                      Mediolan kroczy wspaniały,
                                      Indie przybrane w diamenty,
                                      Arabia z aromatami.
                                         Jedni knują złe zamiary,
                                      Innych czerw zawiści toczy,
                                      Ale większość serc jest wierna
                                      Hiszpańskiej prawomyślności.
                                         Wszędy radość się rozsiadła
                                      I odbiegły niepokoje:
                                      Na ulicach i na placach
                                      Wszystko radością szalone.
                                         Krociom błogosławieństw niemych
                                      Milczenie usta otwiera.
                                      I zgraja chłopców powtarza,
                                      Co dorośli w chór śpiewają.
                                         Mówią: Latorośli winna,
                                      Niechaj rosną twe konary
                                      Tak, aby przez lat tysiące
                                      Cień ramionom twym dawały:
                                         Imieniu twemu na chwałę,
                                      I Hiszpanii na ozdobę,
                                      By w tobie Kościół miał chlubę,
                                      A postrach wieczny  Mahomet.
                                         Inni takie prawią słowa:
                                      Żyj nam, gołębico biała,
                                      Któraś nam na wychowanie
                                      Orły z dwóch koron oddała;
                                         Abyśmy mogli swobodnie
                                      Przeciw drapieżcom się bronić.
                                      Ty naszym synom lękliwym
                                      Orlej odwagi przysporzysz.
                                         Oto inny głos wyrasta
                                      Uroczysty a donośny;
                                      Ktoś przez usta i przez oczy
                                      Wielką radość swoją głosi:
                                         Ten klejnot, który nam dajesz,
                                      Perło Austrii niepoślednia.
                                      Ileż zatargów uśmierzy!
                                      Ileż widm krwawych zażegna!
                                         Ileż nadziei on budzi!
                                      Ileż on obaw przysparza,
                                      ,Iluż on obaw przysparza,
                                      Gdy tyle innych obali!
                                         Przyszli tedy do świątyni
                                      Feniksa, co spłonął w Rzymie,
                                                                                                                               9






                                      Ale w narodów pamięci
                                      I w chwale wieczystej żywie.
                                         Przyszli przed obraz żywota,
                                      Przed obraz niebiosów Pani,
                                      Która dziś, za swą pokorność,
                                      Po gwiazdach depce nogami.
                                         U stóp Matki wraz i Panny,
                                      Córki i Oblubienicy
                                      Boga, padłszy na kolana,
                                      Wota Małgorzata czyni:
                                         Coś mi z szczodrej dała dłoni,
                                      Tobie dziś przynoszę w darze,
                                      Nieszczęście bowiem się szerzy
                                      Tam, gdzie łaski Twojej zbraknie.
                                         Płodów moich pierwociny
                                      Daję Ci, Cudowna Pani:
                                      Rzuć na nie okiem łaskawym,
                                      Niech się w cnocie doskonali.
                                         Ojca jego wspomnij, proszę,
                                      Co, jak Atlas, pod ciężarem
                                      Tylu mocarstw się ugina,
                                      Nad wszystkimi dzierżąc władzę.
                                         Wiem ja, że królewskie serce
                                      Bożej woli jest posłuszne.
                                      A pokorne Twoje modły
                                      Pan Bóg chętnym przyjmie uchem.
                                         Przestała mówić królowa
                                      I rozległo się śpiewanie:
                                      Hymny wzwyż od ziemi płyną
                                      Wiekuistą głosząc chwałę.
                                         Gdy się modły ukończyły,
                                      Z królewskim ceremoniałem
                                      Ów niebiański orszak cały
                                      Tym co przyszedł, wrócił szlakiem.
                    Ledwo Preciosa skończyła swą romancę, poruszyło się otaczające ją grono słuchaczy i
                 znawców niepospolitych i liczne głosy połączyły się w jeden chór podziwu.
                     Śpiewaj dalej,, Precioso  wołano  a czwartaki posypią się jak piasek.
                    Dwieście z górą osób otaczało Cyganki, przyglądając się tańcom i słuchając ich śpiewów,
                 a właśnie w chwili gdy zapał największego dosięgał szczytu, przechodził przygodnie ulicą
                 jeden z dwóch burmistrzów stolicy. Widząc ciżbę tak liczną, zapytał, jaka by była radości ich
                 przyczyna: odpowiedzieli mu, że słuchają śpiewu uroczej Cyganki. Burmistrz, ile że był z
                 natury ciekawy, podszedł bliżej, postał krótką chwilę, ale dbały o powagę, jaką wobec
                 zebranego pospólstwa godności swej był winien, nie czekając, aż skończą się tańce i pieśni,
                 odejść musiał. Młoda Cyganka jednak wydała mu się ze wszech miar godną uwagi, posłał
                 przeto do starej Cyganicy jednego ze swych paziów, który miał jej powiedzieć, aby o zmroku
                 ze swymi wychowankami udała się do jego domu, gdyż chciał pan burmistrz, aby żona jego,
                 Donna Clara, je usłyszała. Paź uczynił, co mu polecono, a stara odpowiedziała, że nie
                 omieszkają udać się na wskazane miejsce.
                    Skończyły się tańce i śpiewy i Cyganki na inną podążyły ulicę. Podszedł w trakcie tego do
                                                                                                                              10






                 Preciosy paź jakiś, nader starannie odziany i wręczając jej złożony arkusz papieru, rzekł:
                     Precioso miła, zaśpiewaj romancę, którą tu napisano: wiersz to bardzo piękny, a jeśli
                 zechcesz, inne podobne będę ci od czasu do czasu przynosił i nie wątpię, że wkrótce
                 zasłyniesz z najlepszego doboru romancy na świecie całym.
                     Chętnie dar przyjmuję  odparła Preciosa  ale proszę, niechże waszmość słowa
                 dotrzyma i w przyszłości często mi swoje utwory przynosi, pod warunkiem jednak, aby nie
                 było w nich nic przeciw dobrym obyczajom; jeśli zaś waszmość chce, abym mu za wiersze
                 jego płaciła, postanówmy cenę od tuzina. Tuzin prześpiewany, tuzin zapłacony, mrzonką by
                 to bowiem było myśleć, że za wiersze z góry będę płaciła.
                     Niechaj mi pani Preciosa najmilsza na papier choćby z góry da pieniądze  rzekł paź  a
                 to mi wystarczy; jeśliby zaś któryś z moich utworów okazał się nazbyt rozwiązły lub nie dość
                 piękny, liczyć go nie będziemy.
                     Wybór sama czynić będę  odparła Preciosa..
                    Z tymi słowy, wraz z towarzyszkami swymi ruszyła w dalszą drogę. Gdy tak szły ulicą, z
                 jakiegoś zakratowanego okna kilku mężczyzn zawołało na nie. Preciosa podeszła do kraty,
                 która dość nisko nad ziemią się znajdowała i ujrzała w obszernej a bogato ustrojonej sali
                 parterowej liczne grono mężczyzn, z których jedni zabawiali się chodzeniem wzdłuż i wszerz,
                 inni  grami najrozmaitszymi..
                     A czy chcą panowie oddać nam na szczęście, co wygrają?  zapytała Preciosa,
                 zwyczajem Cyganek z lekka sepleniąc, co jest w ich mowie właściwością przez sztukę
                 nabytą, a bynajmniej nie wrodzoną cechą. Na głos Preciosy od gry powstali grający, a
                 przechadzający się zaniechali swej przechadzki i wszyscy zbiegli się do okna, aby przyjrzeć
                 się jej z bliska, gdyż doszła już była do nich jej sława. Odparli przeto chórem:
                     Prosimy,, niechże wejdą Cyganeczki; wszystko, co zechcą, im oddamy.
                     A proszę nas aby nie zwodzić  rzekła Preciosa  gdyż drogo to może paniczów
                 kosztować.
                     Słowo honoru, że nie zwodzimy  odparł jeden z obecnych  wejdź jeno śmiało, córko
                 miła, a pewna być możesz, że cię tu palcem nikt nie ruszy. Przysięgam na odznakę, którą na
                 ramionach noszę.  I wskazał ręką na order Calatravy.
                     Jeśli chcesz wejść do nich, Precioso  rzekła jedna z trzech młodych Cyganek, które jej
                 towarzyszyły  idź z Bogiem, ale ja wchodzić nie myślę do domu, gdzie tylu mężczyzn się
                 zebrało.
                     Powiem ci, Krystyno  odparła Preciosa  że kobiecie strzec się należy z jednym
                 mężczyzną sam na sam pozostać, a nie z tyloma; tam bowiem, gdzie ich wielu, pierzcha
                 raczej obawa, by nas któryś z nich słowem lub czynem nie skrzywdził. O jednej rzeczy,
                 Krystyno miła, zapewnić cię mogę: że kobieta, która postanowiła sobie niezłomnie zachować
                 swą cnotę, zachowa ją, choćby znalazła się sama jedna wśród całej roty żołnierzy. Prawda,
                 trzeba od pokus trzymać się z daleka, ale od tych tylko, do których przyznać się możemy jeno
                 w ukryciu.
                     Wejdźmy więc, Precioso  odezwała się na tę przemowę Krystyna  lepiej bowiem
                 umiesz trafić do przekonania niż uczony jaki.
                    Stara Cyganka dodała im odwagi i weszły wszystkie razem.
                    Ledwo Preciosa przekroczyła próg komnaty, młodzieniec, który order Calatravy nosił,
                 spostrzegł, że papier jakiś za stanik ma wsunięty i podszedłszy bliżej chciał go jej odebrać.
                 Preciosa widząc, że już go w ręku trzyma, zawołała:
                     Nie zabieraj mi waszmość tego papieru, gdyż są to wiersze, które przed chwilą dopiero
                 mi wręczono i nie zdążyłam jeszcze ich przeczytać.
                     A umiesz ty czytać??  zapytał jeden z obecnych.
                     I pisać nawet umie  pochwyciła stara Cyganka  bo wnuczkę moją tak wychowałam,
                 jak gdyby była córką adwokata lub uczonego.
                                                                                                                              11






                    Młodzieniec rozłożył papier i spostrzegłszy, że wewnątrz leżał zawinięty dukat złoty,
                 rzekł:
                     Doprawdy, Precioso, widzę że do tego listu opłatę za porto nawet dołączono. Weź ten
                 dukat, który przy wierszach znalazłem.
                     Widzę  rzekła Preciosa  że mój poeta snadź myśli, iż nędzę cierpię; pewno,
                 dziwniejsza to rzecz, że mi poeta dukaty złote śle w darze, niźli że ja podarki przyjmuję. Jeśli
                 mam w każdym jego utworze taki datek znajdować, niechże mi całe Romancero przepisze i
                 wszystkie romance jedną po drugiej przyśle, ja zaś podejmuję się wszystkie te posyłki
                 należycie w palcach wypróbować, a gdy twarde wewnątrz będą, z wdzięcznością je przyjmę.
                    Cyganeczka słowami tymi wzbudziła podziw we wszystkich, którzy jej słuchali, a
                 przyczynił się do tego zarówno jej dowcip jak i wdzięk szczególny, z jakim mówić umiała.
                     Niechże waszmość czyta  ciągnęła dalej Preciosa  i głośno proszę czytać: przekonamy
                 się, czy talent tego poety jest równie niepospolity jak jego hojność.
                    I młodzieniec przeczytał następujące wiersze:
                                         Cyganko, którą imieniem
                                      Preciosy ludzie nazwali!
                                      Snadź dobre imię wybrali,
                                      Gdyż wszystko w tobie  kamieniem..
                                         Mówią bowiem twoje oczy
                                      I twój przykład to wykaże,
                                      Że na świecie zawsze w parze
                                      Gładkie lice z wzgardą kroczy.
                                         Jeśli równie, jak twe wdzięki,
                                      Twoja pycha wzrastać będzie,
                                      Wielbicieli mając wszędzie,
                                      Słyszeć będziesz ofiar jęki.
                                         Bazyliszka nosisz w łonie,
                                      Gdyż zabijasz twym spojrzeniem
                                      I niszczysz wszystko płomieniem,
                                      Który w oczach twoich płonie.
                                         Znak to łaski jest wyraźny,
                                      Gdy mieszkaniem ci szałasy,
                                      I gdy takie wydał krasy
                                      Manzanares niepokaźny.
                                         Będzie przeto dla ojczyzny,
                                      Równie jak Tag złotonośny,
                                      Rodem Preciosy rozgłośny 
                                      Bardziej niźli Ganges żyzny.
                                         Dobre losy wróżysz z ręki,
                                      A złe czynisz; gdyż nie mogą
                                      Nigdy jedną dążyć drogą
                                      Twe zamiary i twe wdzięki.
                                         Choć z niezmienną patrzysz twarzą
                                      Na twych wielbicieli rzeszę,
                                      Za zamiary cię rozgrzeszę:
                                      Wdzięki twe  śmiertelnie rażą..
                                         Z czarodziejstwa słynie cały
                                      Naród twój; lecz jak pożarów,
                                      Nie zapomni nikt tych czarów,
                                                                                                                              12






                                      Co się z ręki twej sypały.
                                         Bowiem kędy zwrócisz kroki,
                                      Czarująca i zwycięska,
                                      Szerzy się za tobą klęska,
                                      I w twych oczach są uroki.
                                         Więc uroków tych brzemieniem
                                      Wtłaczasz serca do otchłani;
                                      Wzrok twój nas śmiertelnie rani.
                                      Śpiew  przejmuje upojeniem..
                                         Znasz tysiące oszołomień,
                                      Którymi serca zniewalasz;
                                      Czy się zbliżasz, czy oddalasz,
                                      Zawsze jeden niecisz płomień.
                                         Wszystko kruszysz licem gładkim;
                                      A me serce, zachwycone
                                      Tym, że przez cię jest więzione,
                                      Prawdy tej wymownym świadkiem.
                                         Dla ciebie, klejnocie cenny,
                                      W tych słowach paź twój się kryje,
                                      Który umiera, choć żyje 
                                      Pokorny, biedny, płomienny.
                     O biedzie swej pisze mój poeta w ostatnim wierszu  odezwała się Preciosa  zły to
                 znak. Zakochani nigdy nie powinni mówić, że są biedni, gdyż, moim zdaniem, w początkach
                 zalotów ubóstwo jest wrogiem nieubłaganym miłości.
                     Któż cię tego nauczył,, dziewczyno?  zawołał jeden z obecnych.
                     A któż miał mnie uczyć?  odparła Preciosa.  Czyż nie mam swego rozumu w głowie?
                 Czyż nie mam już piętnastu lat? Przecież ani ułomna nie jestem, ani na umyśle upośledzona.
                 Rozum Cyganek przez inne przechodzi koleje niż rozum mieszczuchów. My zawsze bywamy
                 nad wiek rozwinięci i nie masz na świecie Cygana głupiego ani gnuśnej Cyganki. Spryt,
                 dowcip, przebiegłość  są dla nas środkami do życia:: na każdym kroku rozwijamy przeto nasz
                 umysł nie pozwalając,          aby pleśń go       sobie   obrała za     siedlisko. Widzicie       panowie te
                 dziewczyny, które wraz ze mną przyszły? Stoją i milczą, i zdać się może, że trzech zliczyć nie
                 umieją. Otóż pociągnijcie je jeno za języki, a przekonacie się waszmoście, co myśleć o nich.
                 U nas dwunastoletnia dziewczyna wie tyle, co dwudziestopięcioletnia, gdyż pierwsze nauki
                 pobierała u samego czarta i życie było jej szkołą, a ono w ciągu jednej godziny więcej może
                 nauczyć niźli najlepszy profesor przez rok cały.
                    Wszyscy słuchali nadobnej Cyganki z wielką uwagą. Grający dali jej obiecane pieniądze, a
                 za nimi i ci, którzy nie grali toż samo uczynili. Stara Cyganica zgarnęła do trzosu trzydzieści
                 reali, po czym bogatsza niż Krezus i od ptaka weselsza zebrała swe owieczki i udała się z
                 nimi do burmistrza, obiecawszy, że któregoś dnia przyjdzie ze swą szczupłą trzodą zabawić
                 owe grono, które okazało się tak hojnym.
                    Donna Clara, żona pana burmistrza, uprzedzona już była, że do jej domu mają przyjść
                 Cyganki      i  otoczona      służebnicami      swymi      i   ochmistrzyniami        wyczekiwała       ich    z
                 niecierpliwością, a przyłączyło się też do nich kilka ochmistrzyń z sąsiedztwa. Ledwo weszły
                 Cyganki, uroda Preciosy zaiskrzyła się między nimi jak blask kagańca między innymi
                 pomniejszymi światłami. Wszystkie obecne panie otoczyły ją zwartym kołem: jedne ją
                 ściskały, inne patrzyły się na nią, te ją błogosławiły, tamte  chwaliły. Donna Clara mówiła:
                     O tych włosach prawdziwie powiedzieć można, że są ze szczerego złota; a oczy ma jak
                 dwa szmaragdy.
                                                                                                                              13






                    A pani z sąsiedztwa rozpływała się nad każdym z osobna szczegółem jej osoby i w
                 zachwycie swym wyliczała wszystkie jej wdzięki. Gdy zaś przyszła kolej na mały dołek,
                 który Preciosa miała na podbródku, zawołała:
                     Co za dołek!! Tu muszą ugrzęznąć wszystkie oczy, które spojrzą na nią.
                    Usłyszał te słowa pewien dworzanin o długiej brodzie i dłuższym jeszcze życiu, który na
                 sali się znajdował, i zawołał:
                     To nazywa Wasza Miłość dołkiem? Ha, albo niewiele dołków w życiu widziałem, albo
                 to jest nie dołek, lecz grób dla wszelkich pragnień serdecznych. Klnę się na Boga, tak cudna
                 jest ta Cyganeczka, że gdyby ze srebra była lub z masy perłowej, nie mogłaby być
                 piękniejsza. Czy umiesz wróżyć?
                     Znam trzy czy cztery sposoby  odparła Preciosa..
                     I to też?  zawołała Donna Clara  jak mi Bóg miły i zdrowie mego męża, burmistrza,
                 musisz mi powróżyć, dziewczę złote i srebrne, i perłowe, i karbunkułowe, i aniele niebieski, a
                 więcej nie mogę już powiedzieć.
                     Proszę tylko małej dłoń pokazać  rzekła stara  i aby na liniach krzyżowych monetę
                 jaką położyć, a zobaczą państwo, jakie cudowne rzeczy wam powie; bo dziewczyna umie
                 więcej niż doktór m e d y c y n y.
                    Pani burmistrzowa sięgnęła do kieszeni, ale nie znalazła w niej ani szeląga, zwróciła się
                 więc do swych pokojówek prosząc, aby dały jej czwartaka, ale okazało się, że ani z nich
                 żadna, ani pani z sąsiedztwa pieniędzy nie miały. Widząc to, Preciosa rzekła:
                     Wszystkie linie krzyżowe, ile że są krzyżami, dobre są: ale najlepsze są krzyże srebrne
                 lub złote, a gdy naznaczyć krzyż na dłoni miedzianą monetą, szkodzi to wróżbom; tak ja
                 przynajmniej sobie tuszę, a państwo niechaj wiedzą o tym. Wolałabym przeto na pierwszym
                 krzyżu ujrzeć dukat złoty, real ośmiokrotny lub przynajmniej poczwórny3. Jestem bowiem jak
                 zakrystianie, którzy radują się, kiedy im hojną dać ofiarę.
                     Rozkoszna jest ta mała  rzekła pani z sąsiedztwa i zwracając się do obecnego
                 dworzanina, zapytała:
                     A waszmość, panie Contreras, czy nie masz pod ręką jakiego reala poczwórnego?
                 Zechciejże mi go pożyczyć, a zwróci ci go doktor, mój małżonek.
                     A mam ja poczwórnego reala, ale zastawiłem go za dwadzieścia dwa maravedi w
                 gospodzie, gdzie mi wczoraj taki rachunek podano za wieczerzę. Proszę, niechaj mi państwo
                 dadzą tę kwotę i lecę na skrzydłach go wykupić.
                     Nie mamy tu wszystkie razem czwartaka, a Waszmość żądasz dwudziestu dwóch
                 maravedisów  rzekła Donna Clara.  Ejże, panie Contreras, zawsze byłeś waszmość
                 figlarzem.
                    Jedna z obecnych pokojówek, widząc, jak liche dom posiada zasoby, zapytała zwracając
                 się do Preciosy:
                     Powiedz mała:: a czy to na nic się nie zda, jeśli krzyż naparstkiem srebrnym naznaczyć?
                     Przeciwnie  odparła Preciosa  najlepiej to właśnie naparstkiem krzyż naznaczyć, pod
                 warunkiem jednak, aby naparstków była dostateczna ilość.
                     Jeden mam tylko  rzekła pokojówka  jeśli ten wystarczy weź go, z tym warunkiem, że
                 i mnie powróżysz.
                     Za jeden naparstek tyle wróżb!  zawołała stara Cyganka.  Wnuczko, kończ prędko, bo
                 noc się zbliża.
                    Wzięła Preciosa naparstek i ująwszy rękę pani burmistrzowej tak mówić poczęła:
                    3 Jednostką monetarną był w Hiszpanii real. Real podwójny srebrny (real de a ocho, de plata) miał wartość
                 dwa razy większą. Bywały też reale poczwórne (de a cuarto) i na osiem zwyczajnych (de a ocho). Real miał 17
                 maravedi, m a r a v e d i cztery c z w a r t a k i (cuartos), osiem ó s m a k ó w (ochavos); Dukat złoty  1458
                 maravedi, srebrny  568.. (Przyp. tłum.)
                                                                                                                              14






                                         Piękna pani, piękna pani,
                                      Ręce masz, jak srebro, białe,
                                      Więcej ciebie mąż twój kocha
                                      Niźli króla Alpuhary.
                                         Tyś jak gołębica cicha,
                                      Lecz chwilami bywasz sroga,
                                      Mściwa, jak Orańska lwica,
                                      Lub tygrysica Okanii.
                                         Ale w jednym okamgnieniu
                                      Gniew z oblicza twego pierzcha
                                      I znów jesteś, jak owieczka,
                                      Dobra, cicha i pogodna.
                                         Dużo walczysz, jadasz mało;
                                      Zazdrość twe serduszko gryzie;
                                      Bo hulaką jest pan burmistrz
                                      I spod jarzma się wymyka.
                                         Kiedyś jeszcze panną była
                                      Panicz kochał cię nadobny;
                                      Przeklęte trzecie osoby,
                                      Co nie ważą upodobań.
                                         Jeślibyś mniszką została
                                      Byłabyś klasztoru głową,
                                      Bo masz liczne na to znaki,
                                      Aby zostać przełożoną.
                                         O tym mówić bym nie chciała,
                                      Lecz na cóż milczenie zda się?
                                      Raz jeszcze zostaniesz wdową
                                      I znów cię za mąż wydadzą.
                                         Nie płacz, piękna moja pani,
                                      Boć nie zawsze my, Cyganki,
                                      Ewangelię wykładamy
                                      Otrzyj łzy, nadobna pani.
                                         Jeśli śmierć cię porwie wcześniej
                                      Niż burmistrza, twego pana,
                                      Wystarczy to, by zaradzić
                                      Wdowieństwu, które ci grozi.
                                         Odziedziczysz nader rychło
                                      Po kimś majątek pokaźny;
                                      Syn twój będzie kanonikiem;
                                      W jakim kościele?... nie widzę.
                                         Lecz w Toledo być nie może.
                                      Mieć będziesz córkę blondynkę:
                                      Jeśli wstąpi do zakonu
                                      Dygnitarką pono będzie.
                                         Jeżeli mąż twój nie umrze
                                      W przeciągu czterech tygodni,
                                      Zostanie korregidorem
                                      W Burgos albo w Salamance.
                                         Znamię masz: o, jakże piękna!
                                      Chryste! toć to miesiąc prawie!
                                                                                                                              15






                                      Słońce, co na antypodach
                                      Ciemne doliny oświeca!
                                         Ślepiec, aby je zobaczyć,
                                      Dałby chętnie szeląg z górą:
                                      O, uśmieszek wykwitł teraz,
                                      Tak się wdzięcznie śmiejesz, pani!
                                         Strzeż się jeno, by nie padać,
                                      A na plecy w szczególności,
                                      Gdyż dla dam twojego stanu
                                      Niebezpieczne to upadki.
                                         Więcej ci powiedzieć mogę,
                                      Lecz na piątek to odłożę:
                                      Będą rzeczy nader miłe,
                                      Ale trosk też będzie sporo.
                    Skończyła wróżyć Preciosa, a inne obecne białogłowy wysłuchawszy, co powiedziała, rade
                 by były o losie swym czegoś się dowiedzieć i wszystkie o dalsze wróżby nagabywać ją
                 poczęły; ona jednak wróżby do piątku odłożyła odebrawszy przyrzeczenie, że przyniosą reale
                 srebrne, aby niemi ponaznaczać krzyże.
                    W trakcie tego nadszedł pan burmistrz i wszyscy jęli mu o Preciosie opowiadać cuda. On
                 Cygankom tańczyć kazał i nie omieszkał się przekonać, że pochwały, których Preciosie nie
                 skąpiono, rzetelnie były zasłużone. Sięgając tedy do kieszeni znak uczynił, że zamierza dać
                 jej coś w upominku. Próżno jednak szukał, macał się i skrobał na wszystkie strony; pustą rękę
                 wyjął w końcu z kieszeni i rzekł:
                     Jak mi Bóg miły, nie mam przy sobie ani szeląga. Donna Claro, dajże Preciosie reala, a
                 ja później ci go zwrócę.
                     Dobryś, mój panie!  zawołała pani burmistrzowa  a gdzież całego reala szukać?
                 Wszyscy razem, jak nas tu widzisz, nie mieliśmy nawet czwartaka, aby przy wróżbach krzyż
                 na dłoni naznaczyć i chcesz, abym reala miała? Daj jej waszmość tymczasem drobnostkę
                 jakąś z twych kosztowności, a już za następnym razem, gdy do nas Preciosa zawita, lepiej ją
                 ugościmy.
                    Na to burmistrz odezwał się:
                     Otóż,, aby się upewnić, że Preciosa do nas powróci, nic jej nie dam dzisiaj.
                     Ha  rzekła Preciosa  jeśli nic nie dostanę, nigdy już tutaj nie wrócę; a raczej owszem:
                 przyjdę jeszcze, aby tak dostojnym państwu się przysłużyć, ale przygotuję się na to z góry, że
                 wyjdę z pustymi rękoma i w ten sposób zaoszczędzę sobie przynajmniej zawodu. Zbieraj
                 waszmość plony twej pracy, mości burmistrzu, zbieraj jeno, a będziesz miał pieniądze; lecz
                 nie zaprowadzaj nowych porządków, bo wszyscy tu z głodu pomrzecie. A proszę ja
                 waszmości: słyszałam od ludzi (i chociaż młoda, rozumiem, że niepoczciwe są to rzeczy),
                 słyszałam, że z każdego rzemiosła ściąga się pieniądze, aby pokryć nimi koszta rozmaitych
                 urzędów i aby ci, którzy urzędy te piastują, mogli się starać o wyższe stanowiska.
                     Niechaj sobie ludzie mówią, co chcą  odparł burmistrz  ale sędzia, który sprawiedliwe
                 wydaje wyroki, nie będzie potrzebował wypłacać się za nic i uczciwie pełniąc swe obowiązki
                 sam sobie zasłuży, aby go na wyższe naznaczono stanowisko.
                     Mówisz waszmość jak święty, mości burmistrzu  odezwała się Preciosa  wprowadzaj
                 jeno w czyn twe słowa, a wystarczy ci łachmanów, abyśmy z nich mogli relikwie skroić po
                 twej śmierci.
                     Nazbyt dużo,, zda się, wiesz, Precioso  rzekł burmistrz  dość tego:: postaram się, aby cię
                 Ich Królewskie Mości na dwór wezwały, bo królewski z ciebie kąsek.
                     Na dworze każą mi być błaźnicą  odparła Preciosa  a ja nie będę umiała błaznować i
                                                                                                                              16






                 wszystko przepadnie. Jeśliby tam szło tylko o dowcip, jeszcze bym może umiała podołać
                 zadaniu; ale w niektórych pałacach błazeństwo bardziej niż rozum popłaca: ja wolę pozostać
                 nadal Cyganką ubogą i niech się dzieje, jak Pan Bóg zarządzi.
                     Hejże, mała  wtrąciła stara Cyganka  dość tych rozpraw, bo nazbyt dużo mówisz i
                 zdawać by się mogło, że umiesz więcej, niż cię nauczyłam. Nie wysilaj tak myśli, bo z tropu
                 zbić cię mogą. Mów raczej o rzeczach, które twym latom przystoją, a nie imaj się spraw tak
                 górnolotnych, bo im kto wyżej buja, tym łacniej spaść może na ziemię.
                     Diabeł chyba siedzi w tych Cygankach  zauważył burmistrz..
                    Dziewczyny pożegnały się z obecnymi, a gdy już odejść miały, ta sama pokojówka, która
                 dała Preciosie swój naparstek, rzekła do niej:
                     Powróż mi,, Cyganeczko, albo oddaj naparstek, gdyż nie mam innego do roboty.
                     Nie zapominajże waszmościanko, pani pokojówko  odparła Preciosa  że raz już
                 wróżyłam; postaraj się więc o inny naparstek albo odłóż tymczasem na bok twą robótkę, a w
                 piątek za to przyjdę i takie powiem ci cuda, że równych i w powieści rycerskiej nie
                 znajdziesz.
                    Ruszyły Cyganki nasze w drogę i zmieszały się niebawem z tłumem wieśniaczek, które na
                 Anioł Pański wychodzą z Madrytu kierując się ku swym domom. Znalazły się między nimi
                 takie,   którym    jedna    była   z   Cygankami       droga    i  z   którymi    one,    gwoli    większemu
                 bezpieczeństwu, chętnie do obozu wracały; stara Cyganka bowiem w ciągłej żyła obawie, aby
                 jej Preciosy nie porwano.
                                                                        ***
                    Zdarzyło się pewnego poranku, że gdy towarzyszki nasze wraz z innymi Cygankami,
                 nadzieją nowego zysku wiedzione, kierowały się do Madrytu, wszedłszy w niewielką dolinę,
                 która o kroków pięćdziesiąt przed miastem się znajduje, ujrzały młodego junaka o dorodnym
                 obliczu, odzianego w wytworny strój podróżny. Miecz jego i puginał, który miał do boku
                 przypasany, jak się zwykło mówić, kapały od złota. Miał na głowie kapelusz z wstęgą bogato
                 wyszywaną i różnych kolorów piórami ozdobiony. Zatrzymały się Cyganki na jego widok,
                 zdumione, że tak dorodny młodzieniec tą drogą, o podobnej godzinie, sam i pieszo wędruje.
                 On podszedł do nich i zwracając się do starej Cyganki, rzekł:
                     Zaklinam cię na Boga, matko miła, pozwól, abym tobie i Preciosie na osobności dwa
                 słowa powiedział, które na dobre wam wyjdą.
                     Mów, proszę  odparła stara  pod warunkiem jednak, abyśmy zbytnio z drogi nie
                 zboczyły i by nam ta rozmowa nazbyt wiele czasu nie zajęła.
                    To rzekłszy zawołała Preciosę i wraz z młodzieńcem o kroków dwadzieścia oddaliły się od
                 reszty towarzystwa.
                    Zatrzymały się, a młodzieniec tak do nich przemówił:
                     Tak niezmiernie oczarowany jestem urodą i wdziękami Preciosy, że choć wszelkie
                 możliwe czyniłem wysiłki, aby uniknąć tego spotkania, dłużej nie umiałem nad sobą panować
                 ani odwlekać kroku, który czynię. Ja, panie moje (i zawsze was będę, zaiste, paniami moimi
                 mianował, jeśli niebo pozwoli aby marzenia moje się ziściły), szlachcicem jestem, a ubiór,
                 który noszę, słowom moim świadkiem.  Tu uchyliwszy płaszcza ukazał na piersi oznaki
                 jednego z najwyższych orderów Hiszpanii.  Jestem synem takiego a takiego (gdyż dla
                 rozgłośnego rodziny owej imienia nazwisk tu nie wymieniamy). Ojciec stanowi moją opiekę i
                 ochronę; jestem jedynakiem i na pokaźny spadek liczyć mogę. Ojciec mój przebywa obecnie
                 w stolicy, gdyż stara się o pewne wysokie stanowisko, a uczynił już odpowiednie kroki i
                 liczyć prawie na to może, że postawi na swoim. A jeśli wspominam o moim rodzie
                 szlachetnym, o nazwisku, które noszę i o godności, którą wkrótce posiąść mogę, czynię to
                 dlatego, że pragnąłbym być wielkim panem, aby Preciosę ze skromnego jej stanu podnieść do
                                                                                                                              17






                 mojej wysokiej godności, uczynić ją równą sobie i nazwać moją panią. Nie po to się do niej
                 zbliżam, aby ją uwieść; zresztą prawdziwa miłość, jaką czuję, nie pozwoliłaby mi podobne
                 żywić zamiary: pragnę jedynie służyć jej w sposób, który ona sama uzna za najlepszy; jej
                 wola jest moją wolą; ale wobec niej z wosku jest moja dusza, na której wszystko, co zechce,
                 będzie mogła wycisnąć, a kiedy przyjdzie zachować ślady jej dłoni, wosk stanie się
                 marmurem, którego twardość działaniu wieków opór stawia. Jeśli słowom moim dajecie
                 wiarę, moja nadzieja nie zazna omdlenia; lecz jeśli o prawdzie ich wątpicie, lękiem napełni
                 mnie wasza niewiara. Oto me imię (tu imię swe powiedział); rodowe moje nazwisko już wam
                 znane; dom, gdzie mieszka mój ojciec, znajduje się na takiej a takiej ulicy; są tam sąsiedzi, od
                 których zasięgnąć możecie wiadomości, a i ci, którzy nie mieszkają w sąsiedztwie, niejedno
                 wam mogą powiedzieć; i godność bowiem, i nazwisko mego ojca, i moje własne imię
                 dostatecznie są znane, aby mogli wam je powtórzyć w podwórcach pałacu i w całej stolicy.
                 Wziąłem ze sobą sto dukatów złotych, aby wam je wręczyć jako zakład i cząstkę niepokaźną
                 tych bogactw, którymi zamierzam obsypać was w przyszłości; nie odmówi bowiem majątku
                 ten, który duszę daje.
                    Podczas     gdy młodzieniec        mówił, Preciosa       przyglądała mu się uważnie             i  zapewne
                 niezgorzej spodobały się jej i jego słowa, i postawa. Toteż, zwracając się do starej, rzekła:
                     Proszę mi, babko, wybaczyć, że pozwolę sobie odpowiedzieć temu panu, który tak
                 bardzo zakochanym być się zdaje.
                     Odpowiedz, co zechcesz  odparła stara  znam bowiem twój rozum i wiem, że dobrą
                 dasz odpowiedź.
                    I Preciosa tak mówić poczęła:
                     Ja, szlachetny panie, choć Cyganką jestem, ubogą i skromnego rodu, mam tu wewnątrz
                 mój rozumek niewielki, który do wielkich rzeczy mnie popycha. Mnie ani obietnice nie
                 wzruszą, ani datki nie przełamią, ani zmiękczą poddańcze słowa, ani mnie miłosne tyrady
                 przerażą. Choć liczę tylko lat piętnaście (według obliczeń mojej babki, na święty Michał je
                 skończę), jednak rozum mam jak stara i pojmuję więcej, niżby z mego wieku można
                 wywnioskować, a to bardziej dzięki wrodzonym zdolnościom niż doświadczeniu. Tak tedy
                 wiem, że miłosne uniesienia są w młodych zakochanych niby porywy nieokiełznane, które
                 wolę wysadzają z zawiasów tak, że druzgocąc wszelkie przeszkody rzuca się ona zapamiętale
                 śladem swych pragnień i nieraz, gdy myśli, że spotkała wymarzonego przez oczy anioła,
                 spotyka w istocie piekło swych utrapień. Jeśli zakochany dopnie celu swych marzeń, z
                 posiadaniem      zmniejsza     się  pragnienie     i wówczas,      kiedy    otworzą    się   oczy   rozsądku,
                 zawiedziony kochanek często przekonać się może, iż nienawidzi teraz tej, którą otaczał
                 niegdyś uwielbieniem. Obawa, aby i mnie coś podobnego nie spotkało taką nieufność we
                 mnie budzi, że żadnym słowom nie wierzę i wątpię o wielu nawet czynach. Jeden mam
                 klejnot, a klejnotem tym kwiat mego dziewictwa, i nie sprzedam go za żadne obietnice ani
                 dary, bo koniec końców byłby sprzedany, a jeśli kupiony być może klejnot taki, zaiste, nie
                 jest pono z szlachetnego kruszcu zrobiony. Nie wydrą mi go również podstępy żadne i
                 mamidła: zabiorę go raczej ze sobą do grobu i do nieba może, niźli narażać się będę na to, aby
                 go senne urojenia miały skalać i zbezcześcić. Dziewictwo jest kwiatem, którego  jeśli to
                 możliwe  nawet w wyobraźni nie należy kalać: róża, kiedy się ją od krzaka różanego
                 odłączy, jakże prędko więdnie i usycha! Ten jej dotyka, tamten ją wącha, inny z listków
                 obrywa i wreszcie kwiat w rękach prostaczych się rozpada. Jeśli waszmość po ten skarb
                 przyszedłeś, nie inaczej go zdobędziesz jak więzami małżeńskimi skrępowany; bo jeśli
                 dziewictwo ugiąć się może, to tylko pod tym jarzmem świętym, gdyż w ten sposób stracone
                 nie przepadnie, a jeno stanie się narzędziem rozkoszy, która nosi w sobie obietnicę zysków
                 nieprzepłaconych. Jeślibyś zechciał być mym mężem, ja żoną twoją będę; ale postawię ci
                 warunki i będziesz musiał przejść uprzednio przez różne próby. Przede wszystkim wiedzieć
                 muszę, czy istotnie jesteś tym, za którego się podajesz. Następnie, jeśli dowiem się, że prawdę
                                                                                                                              18






                 powiedziałeś,     będziesz musiał opuścić dom             twych    rodziców i w naszych zamieszkać
                 namiotach, a przywdziawszy strój cygański przez dwa lata w naszej szkole będziesz pobierał
                 nauki: przez ten czas będziemy mogli poznać się wzajemnie i należycie się do siebie
                 przyzwyczaić. Po upływie dwóch lat, jeśli będziemy z siebie wzajemnie zadowoleni, oddam
                 ci się za żonę. Ale aż do tego czasu będę ci jeno siostrą w codziennym obcowaniu i
                 niewolnicą na twe usługi. Pomyśl, że podczas tego nowicjatu zdarzyć się może, iż odzyskasz
                 wzrok, którego teraz pozbawiony być musisz, otworzą ci się oczy i nabierzesz przekonania,
                 że należało umykać co żywo od tego, za czym teraz tak usilnie gonisz; w takim wypadku
                 odzyskasz wolność i jeśli szczerą skruchę okażesz, wina będzie ci wybaczona. Jeśli teraz,
                 znając warunki, chcesz zostać w milicji naszej żołnierzem, wiesz, co ci począć wypada, a raz
                 jeszcze powtarzam, że dopóki wszystkim warunkom nie uczynisz zadość, jednego palca mojej
                 ręki dotknąć ci nie pozwolę.
                    Zdumiał się młodzieniec na przemowę Preciosy tak, że pozostał jak osłupiały, z oczyma w
                 ziemię wpatrzonymi, szukając widocznie w myślach, jaką ma dać odpowiedź. Preciosa
                 widząc jego zakłopotanie odezwała się znowu:
                     Są to rzeczy zbyt doniosłe, aby w tak krótką chwilę, jaką nam tutaj czas nastręcza,
                 można było ostatecznie coś postanowić. Wróć waszmość do miasta, pomyśl dobrze nad tym,
                 co ci czynić wypadnie, a co dzień na tym samym miejscu spotkać mnie możesz rano i pod
                 wieczór, idącą do Madrytu lub powracającą do taboru.
                    Młody szlachcic odparł jej na to:
                     Kiedy niebo kazało mi cię pokochać, Precioso moja, postanowiłem uczynić dla ciebie
                 wszystko, czego by wola twoja ode mnie zażądała, choć nigdy na myśl mi nie wpadło, abyś
                 mogła wymagać tego, co z ust twoich słyszałem. Ale skoro takie powzięłaś postanowienie,
                 niechaj moja wola do twojej się nagnie: od tej chwili możesz za Cygana mnie uważać i
                 wszelkie, jakie zechcesz, czynić nade mną doświadczenia: znajdziesz mnie zawsze, jak
                 dzisiaj, uległym i rozkazom twoim powolnym. Powiedz mi, kiedy chcesz, abym przywdział
                 strój cygański: ja wolałbym, aby to zaraz mogło nastąpić, gdyż pod pozorem wyprawy do
                 Flandrii mógłbym rodziców moich zmylić i wydobyć od nich nieco grosza; przygotowania do
                 podróży mogłyby potrwać koło tygodnia. Tym, którzy mają mi niby towarzyszyć, będę umiał
                 tak zamydlić oczy, że celu swego dopnę. O jedno wszakże, Precioso, prosić cię będę, jeśli
                 wolno mi już teraz prośbę mieć do ciebie i błaganie. Otóż prosić cię chciałem, abyś, z
                 wyjątkiem dnia dzisiejszego, ile że możesz dzisiaj zasięgnąć wiadomości o moim rodzie i
                 godności mego ojca, nie chodziła do Madrytu, gdyż lękam się, by jedna z nader licznych
                 sposobności, jakie tam nadarzyć się mogą, nie pozbawiła mnie szczęścia, które tak drogo
                 mnie ma kosztować.
                     A,, to już nie, miły panie  odparła Preciosa.  Wiedz waszmość, że mieć muszę swobodę
                 nieograniczoną i nie pozwolę, aby zakłócać ją miało widmo zazdrości; ale zechciej też
                 waszmość zrozumieć, że swobody tej nie nadużyję: z daleka już każdy pozna, że obyczajność
                 moja równa jest przynajmniej mojemu trzpioctwu. Otóż, pierwsze brzemię, jakie waszmości
                 chcę narzucić, to brzemię zaufania, które winieneś we mnie pokładać. Czyż nie wiesz o tym,
                 że kochankowie, którzy zaczynają od zazdrości, są to albo prostacy, albo zarozumialcy?
                     Szatan chyba w tobie siedzi, dziewczyno  przerwała jej w tym miejscu stara Cyganka 
                 mówisz rzeczy, których nie umiałby powiedzieć kolegiat z Salamanki: ty wiesz o miłości, ty
                 wiesz o zazdrości, wiesz o zaufaniu... Ależ skąd to wszystko? Nie mogę wyjść z podziwu i
                 słucham cię, jak gdybyś była nawiedzona i gadała po łacinie, nie rozumiejąc ani słowa.
                     Cicho, babko  odparła Preciosa  wszak dobrze wiesz, że wszystko, co mówię to jeno
                 fatałaszki i kpiny w porównaniu z tym, co prawdziwie leży mi na sercu.
                    Każde słowo Preciosy i rozsądek, który okazywała, i spokój, z jakim mówiła, wszystko to
                 dolewało oliwy do ognia, którym gorzało łono zakochanego młodzieńca. Stanęło w końcu na
                 tym, że po tygodniu spotkać się mieli na tym samym miejscu i wówczas miał on zdać sprawę
                                                                                                                              19






                 z obrotu, jaki by rzeczy wzięły, im zaś pozostawiony był czas dostateczny, aby się mogły o
                 prawdzie jego słów przekonać. Wyjął młodzieniec z kieszeni sakiewkę złotem wyszywaną i
                 powiedziawszy, że znajduje się w niej sto złotych dukatów, wręczył ją starej. Preciosa
                 pozwolić nie chciała, aby stara dar przyjęła, ale Cyganka rzekła jej:
                     Cicho, mała: oto najlepszy dowód, jaki ten pan mógł dać, że w nasze ręce zdaje swoje
                 losy, gdy broń składa na znak uległości; zresztą, ten, kto daje, zawsze i wszędzie okazuje tym
                 samym, że ma szlachetne serce. Nie zapominaj, co mówi przysłowie: Dwakroć daje, kto
                 rychło; a trzykroć, kto ochotnie daje. W dodatku nie chcę, aby Cyganki straciły z mojej winy
                 sławę uczciwości, którą zdobyły sobie w ciągu tylu wieków. Sto dukatów chcesz, abym
                 odrzuciła, Precioso? Sto dukatów, które zaszyć się dadzą w fałdę sukni niewartej dwóch reali
                 i które nosić można przy sobie niby akt własności ziemskiej na łąki Estremadury? A jeśli
                 któryś z naszych synów, wnuków albo krewnych wpadnie w ręce sprawiedliwości, jakież
                 dowody niewinności równie wymownie zadźwięczą w uszach sędzi lub pisarza sądowego jak
                 te dukaty, które dostaną się do ich kieszeni? Trzy razy za trzy różne przewinienia już na mnie
                 oprawca chłostę gotował: otóż, za pierwszym razem wykupił mnie dzban monet srebrnych, za
                 drugim  sznur pereł, a za trzecim  czterdzieści reali ośmiokrotnych, które dostałam za
                 odpowiednią ilość czwartaków i za którą to zmianę zapłaciłam o dwadzieścia reali więcej.
                 Nie zapominaj, mała, iż rzemiosło nasze każe nam iść drogą pełną niebezpieczeństw i
                 nieuniknionych zasadzek, gdzie łatwo się potknąć, a nie ma ochrony skuteczniejszej jak herb
                 niezwyciężony wielkiego Filipa4; nie można iść dalej niż jego p l u s                 u l t r a. Za dublona o
                 dwóch twarzach posępne oblicze prokuratora radosnym się staje, a jego śladem rozjaśniają się
                 twarze wszystkich zwiastunów śmierci, którzy dla nas, biednych Cyganek, są istnymi
                 harpiami i wolą krew żłopać niż znęcać się nad opryszkami wielkich dróg. Choćby w
                 największej nędzy i w łachmanach nas widzieli, nie uwierzą naszemu ubóstwu, gdyż mówią,
                 że jesteśmy niby kaftany górali z Belmontu, w strzępach całe i wytarte, a pełne dublonów.
                     Na miłość Boską, babko, dosyć tych rozpraw, bo zda się wszystkie prawa ludzkie do
                 tego wniosku chcesz sprowadzić, że winnaś zatrzymać pieniądze  a zatrzymajże je i niech ci
                 pójdą na zdrowie; bodajbyś je zakopała w takim miejscu, aby nigdy już światła dziennego nie
                 ujrzały, ani żeby okazała się tego potrzeba. Ale trzeba będzie dać coś naszym towarzyszkom,
                 bo oto długą chwilę na nas czekają i pewno już się niecierpliwią.
                     Tak zobaczą one szeląga z tych pieniędzy, jak własne uszy widzą  odparła stara.  Ten
                 dobry panicz niechaj poszuka czy pozostało mu trochę monet srebrnych albo czwartaków
                 kilka i niech je tamtym rozda, gdyż drobnostka jakaś wystarczy, aby je zadowolić.
                     Mam tu coś jeszcze  odparł nasz junak i wyjął z kieszeni trzy reale ośmiokrotne, które
                 rozdzielił   następnie    między     Cyganki,     a  one,   tak   obdarowane,      okazały     swą   radość    i
                 zadowolenie w dobitniejszy sposób, niżby to                  uczynił dyrektor      trupy teatralnej, kiedy
                 odniósłszy zwycięstwo nad swym współzawodnikiem słyszy, jak na zaułkach ulic pospólstwo
                 wita go wołaniem: v i c t o r , v i c t o r.
                    Koniec końców, jak to już wyżej było powiedziane, postanowiono, że po tygodniu
                 młodzieniec zjawi się na tym samym miejscu i że jako Cygan będzie się nazywał Andrzej
                 Caballero, gdyż w obozie byli Cyganie tego imienia. Nie ośmielił się Andrzej (gdyż od tej
                 chwili tak go będziemy nazywali) uściskać Preciosy na pożegnanie, ale w jednym spojrzeniu
                 całą oddawszy jej duszę, bez niej, jeśli powiedzieć można o człowieku, że bez duszy zostaje 
                 wrócił do Madrytu, a Cyganki, jego śladem toż samo uczyniły.
                    Preciosa, nieco wzruszona bohaterskim postanowieniem Andrzeja, choć życzliwość raczej
                 ku niemu czuła niż istotną miłość, chciała dowiedzieć się niezwłocznie, czy w rzeczy samej
                 był tym, za kogo się podawał. Weszła tedy do Madrytu, ale ledwo kilka ulic przebyła, gdy
                 spotkała się oko w oko z tym samym paziem-poetą, od którego dostała była wiersze z
                    4 Herb królewski widniał na monetach hiszpańskich. (Przyp. tłum.)
                                                                                                                              20






                 dołączonym do nich dukatem. Ten, gdy ją zobaczył, zbliżył się do niej pytając:
                     Witam cię,, Precioso; a przeczytałaśże wiersze, które tamtego dnia ci dałem?
                    Preciosa odrzekła na to:
                     Zanim jakąkolwiek waszmości dam odpowiedź, jedną prawdę wyjawić mi musisz: na
                 życie osoby, która najdroższa ci jest na świecie, zaklinam cię o to.
                     Oto zaklęcie tak przemożne  odparł paź  że choćbym prawdy tej wyjawienie
                 przypłacić miał życiem, powiem ci, o cokolwiek mnie zapytasz.
                     Otóż  rzekła Preciosa  chcę wiedzieć,, czy losu zrządzeniem nie jesteś waszmość poetą.
                     Jeśli poetą jestem  odparł paź  nie inaczej jak zrządzeniem losu być nim mogę. Lecz
                 wiedz o tym, Precioso, że nader nieliczni są ci, którzy na miano poety sobie zasłużyli; ja
                 przeto nie jestem poetą, lecz tylko poezji miłośnikiem. Gdy pisać chcę, wierszy u ludzi się nie
                 dopraszam i po cudzych książkach ich nie szukam: te, które ci dałem, są moje własne i moje
                 również są te, które daję ci teraz; ale nie znaczy to, iżbym był poetą, od czego uchowaj mnie
                 Boże.
                     Tak źle jest być poetą??  zauważyła Preciosa.
                     Źle nie jest  odparł paź  ale mnie się wydaje, że niedobrze to być tylko i wyłącznie
                 poetą: poezja powinna być jak drogocenny klejnot, którego właściciel nie nosi na co dzień i
                 którym nie chełpi się przed wszystkimi swymi znajomymi ani na każdym kroku, ale który
                 trzyma w ukryciu i pokazuje ludziom wówczas tylko, kiedy ma po temu powody. Poezja jest
                 to przepiękna dziewica, czysta, cnotliwa, rozumna, dowcipna, skromna, która zawsze umie
                 utrzymać się w granicach najdoskonalszej przyzwoitości: lubi samotność, z leśnymi źródłami
                 gawędzi, łąki są jej pocieszeniem, drzewa  ukojeniem, a kwiaty ją radują; ona wreszcie sama
                 naucza i upaja wszystkich, którzy z nią obcują.
                     A jednak  wtrąciła Preciosa  słyszałam ja o niej, że nędzę cierpi i ma w sobie coś z
                 żebraczki.
                     Przeciwnie  odrzekł paź  każdy poeta jest bogaty, gdyż każdy zadowolony jest ze
                 swego stanu: a nieliczni są śmiertelnicy, którzy taką filozofię umieją w czyn wprowadzić...
                 Ale czemu, Precioso, zadałaś mi to pytanie?
                     Dlatego  odparła Preciosa  że dotychczas wszystkich poetów miałam za nędzarzy i
                 wielce byłam zdumiona znajdując ów dukat, który w swoje wiersze zawinąłeś. Ale teraz,
                 kiedy wiem, że nie jesteś poetą, a tylko poezji miłośnikiem, rozumiem, że możesz być i
                 bogaty, choć wątpię o tym, gdyż wystarcza, że wiersze piszesz, aby przypuścić, że dla tej
                 samej przyczyny i majątek musisz trwonić; mówią bowiem, że nie ma poety, który by umiał,
                 co posiada, zachować lub zdobyć to, czego nie posiada.
                     Otóż ja do takich nie należę  odparł paź  piszę wiersze, a nie jestem ani bogaty, ani
                 ubogi. Ale bez żalu i ubolewań, które germańczyków darom towarzyszą, mogę dać dukata i
                 dwa, komu mi się żywo spodoba. Przyjmij, Precioso-klejnocie, ten drugi z rzędu papier i tego
                 drugiego dukata, którego znajdziesz wewnątrz, nie zastanawiając się nad tym, czy jestem
                 poetą, czy nie. Chcę tylko, abyś myślała i wierzyła niezłomnie, że ten, który te podarki ci
                 czyni, pragnąłby mieć bogactwa Midasa, aby tobie złożyć je w darze.
                    To mówiąc paź wręczył Preciosie papier złożony, a ona do ręki go biorąc wyczuła, że
                 wewnątrz znowu dukat się znajdował. Rzekła więc:
                     Długie życie wróżę tej kartce, gdyż ma w sobie dwie dusze: jedna do dukata należy,
                 druga  do wierszy, bo zawsze pełno w nich znajdziesz dusz i serc. Ale proszę wiedzieć,
                 mości paziu, że nie chcę tyle dusz przy sobie nosić i jeśli nie wyjmiesz pierwszej, ja drugiej
                 nie przyjmę. Chcę, abyś waszmość był dla mnie poetą, a nie dawcą i tylko w ten sposób
                 możemy pozostać przyjaciółmi: zapamiętaj sobie, że dukat choćby był najtwardszy, nie
                 wynagrodzi braków w układzie wiersza.
                     Skoro więc chcesz, Precioso, abym dla ciebie był nędzarzem  rzekł paź  nie odrzucaj
                 duszy, którą posyłam ci w tym papierku i zwrócić mi dukata, wystarczy mi bowiem, że ręką
                                                                                                                              21






                 go dotkniesz, abym zachował go do końca życia jako relikwię świętą.
                    Wyjęła Preciosa dukat i pozostał jej papier, ale nie chciała czytać go na ulicy. Paź
                 pożegnał się i odszedł wielce zadowolony, myśląc, że Cyganka już mu ulec musiała, skoro tak
                 łaskawie doń mówiła.
                    Preciosa tymczasem uważnie szukając domu, który miał należeć do ojca Andrzeja, nigdzie
                 do tańców się nie zatrzymywała i w krótkim czasie znalazła ulicę, gdzie dom się znajdował.
                 Przekonała się bez trudu, że ulica dobrze jej była znana. Doszedłszy do połowy jej długości,
                 Preciosa podniosła wzrok ku balkonowi żelaznemu ze złoceniami, po którym dom Andrzeja
                 poznać miała. Na balkonie tym ujrzała mężczyznę pięćdziesięcioletniego, który miał na
                 piersiach order w kształcie krzyża czerwonego, a pełen był powagi i godności. Ledwo ujrzał
                 dziewczyny, zawołał:
                     Wejdźcie na górę,, małe, dadzą wam tutaj jałmużnę.
                    Na te słowa zjawili się na balkonie trzej inni mężczyźni, między którymi znajdował się i
                 zakochany Andrzej. Ten, gdy ujrzał Preciosę, zbladł i bliski był omdlenia: tak wielkim
                 wzruszeniem napełnił go jej widok. Weszły na górę wszystkie Cyganki, prócz starej, która
                 pozostała na dole, aby się dowiedzieć od służby, czy Andrzej prawdę powiedział. Gdy
                 dziewczyny wchodziły do pokoju, starszy mężczyzna mówił do reszty towarzystwa:
                     Niewątpliwie musi to być owa piękna Cyganeczka, o której mówią, że po Madrycie
                 chodzi.
                     Tak to ona  odezwał się Andrzej  a nikt nie zaprzeczy, że jest najpiękniejszym
                 stworzeniem pod słońcem.
                     Tak mówią  rzekła Preciosa, która wchodząc słyszała te słowa  ale doprawdy mylić się
                 muszą o połowę istotnej ceny; ładna jestem niewątpliwie, ale nie śni mi się wierzyć, iżbym
                 tak piękna była, jak to ludzie radzi głoszą.
                     Jak mi życie Janeczka, syna mego, miłe  rzekł starszy szlachcic  zapewniam cię, że
                 piękniejsza jeszcze jesteś, niż ludzie głoszą, urocza Cyganko.
                     A któryż to jest Janeczek,, syn waszmości?  zapytała Preciosa.
                     Ten oto młodzieniec,, który przy tobie stoi  odparł szlachcic..
                     Doprawdy  rzekła Preciosa  myślałam, że waszmość zaklina się na głowę jakiegoś
                 dwuletniego dziecka: patrzcie mi go, jaki chłop dorodny, a Janeczkiem go nazywają. Jak mi
                 Bóg miły, już by mógł być żonaty, a po pewnej linii, którą ma na czole, poznaję, że zanim
                 trzy lata upłyną, stanie na ślubnym kobiercu i nawet żonę dostanie nader sobie gwoli, jeśli
                 tylko do tego czasu gdzieś jej nie zawieruszy lub na inną nie wymieni.
                     Wspaniale!  zawołał jeden z obecnych  dowiedzmyż się, co też Cyganeczka po liniach
                 poznać może.
                    Cyganki, które przyszły były z Preciosą, usunęły się tymczasem wszystkie w jeden kąt
                 pokoju    i tak się skupiwszy, aby ich słów nie                usłyszała reszta towarzystwa, szeptem
                 rozmawiać poczęły. Rzekła Krystyna:
                     Patrzcie,, dziewczyny, toż to ten sam panicz, który dziś dał nam trzy reale ośmiokrotne.
                     On to, istotnie  pochwyciły tamte  ale nic mu nie przypominajmy i nie mówmy do
                 niego, jeśli on do nas nie przemówi; może nie chce być poznanym. Cóż my o tym wiemy?
                    Gdy jej trzy towarzyszki taką prowadziły rozmowę, Preciosa tymczasem dalej ciągnęła
                 swe wywody:
                     U mnie,, co oko widzi, to wnet głowa dorozumie: i bez linii wiem ja o mości Janeczku, że
                 jest nieco kochliwy, rozhukany i do postanowień ostatecznych skory, że nieraz obiecuje
                 rzeczy trudne do urzeczywistnienia; od kłamstwa jeno Boże go uchowaj, gdyż gorszej wady
                 nie masz na świecie. Wkrótce odbędzie podróż daleką, ale nie wie lewica, co czyni prawica:
                 człowiek strzela, a Pan Bóg kule nosi i panicz myśli może, iż jedzie do Sewilli, a znajdzie się
                 w Rzymie.
                    Jan odrzekł jej na to:
                                                                                                                              22






                     Doprawdy, Cyganeczko, wiele rzeczy trafnie o mnie powiedziałaś, ale                             myli cię
                 przypuszczenie, że kłamcą jestem, przeciwnie bowiem, chełpię się tym, że zawsze mówię
                 prawdę. Co się zaś dalekiej podróży tyczy, słusznie rzekłaś, gdyż przy Boskiej pomocy, za
                 cztery lub pięć dni zamierzam do Flandrii jechać. Ale grozisz mi, że zboczę z drogi, a ja nie
                 chciałbym, aby jakiś nieoczekiwany wypadek podróży mojej stanął na przeszkodzie.
                     Dość słów, paniczu  odparła Preciosa  Bogu jeno zaufaj, a wszystko dobrze pójdzie.
                 Wierzaj, że nic nie wiem z tego, co mówię, ale gdy gadam jak kołowrotek, nie dziw, że
                 czasem uda mi się trafnie coś powiedzieć; obecnie chciałabym namówić cię, abyś podróży
                 zaniechał i uspokoił raczej porywy twego serca, abyś pozostał w domu, u boku twych
                 rodziców i był im pociechą w starości, gdyż nie podobają mi się wcale te podróże do Flandrii;
                 a nade wszystko, kiedy chodzi o tak młodych, jak ty, zapaleńców. Poczekaj, aż podrośniesz
                 nieco, abyś mógł znosić należycie trudy wojny, tym bardziej że we własnym domu przyjdzie
                 ci walki staczać niepoślednie, gdy sercu twemu wypowiedziały wojnę miłosne potęgi.
                 Uspokój się, uspokój, zapaleńcze mały, namyśl się dobrze, zanim staniesz przed ołtarzem. A
                 teraz daj nam jałmużnę w imieniu Boga i swoim własnym, gdyż doprawdy zdaje mi się, że z
                 dobrego jesteś rodu, a jeśli przy tym i słowa dotrzymujesz, rada się przekonam, że wszystko
                 inne trafnie przepowiedziałam.
                     Powtarzam ci, mała  rzekł Jan, który miał nazywać się później Andrzej Caballero  iż
                 we wszystkim, co powiedziałaś, masz słuszność, prócz tych obaw, które zda się żywisz,
                 wątpiąc o mej prawdomówności, gdyż tu mylisz się. Słowa, które na polu dałem, dotrzymam
                 w   mieście    i   dokądkolwiek       losy   mnie    zaprowadzą:      czyż    kłamcy     wolno    mienić     się
                 szlachcicem? Mój ojciec da ci jałmużnę i w Boga, i w moim imieniu, gdyż doprawdy dziś
                 rano wszystkie moje zasoby oddałem pewnym damom, które za miastem spotkałem: jeśli
                 jednej z nich zwłaszcza lekkoduszność równa jest jej piękności, zaprawdę nie liczę na
                 wygraną.
                    Słysząc te słowa, Krystyna wspomniała swą poprzednią uwagę i rzekła zwracając się do
                 towarzyszek:
                     Słuchajcie, dzieweczki; niech mnie zabiją, jeśli nie mówi o owych trzech realach, które
                 nam dał dziś rano.
                     To być nie może  odparła jedna z dwóch pozostałych  mówi bowiem, że były tam
                 damy jakieś, my zaś damami nie jesteśmy; a jeśli w istocie ten młodzieniec jest tak
                 prawdomówny, jak to sam utrzymuje, nie skłamałby i tutaj.
                     Błahe to kłamstwo  rzekła druga  które nikomu szkody nie wyrządza, a zdać się może
                 na coś temu, który je mówi. Ale widzę, że panicz nic nam nie daje i że nie każą nam tańczyć.
                    Tu zjawiła się we drzwiach stara Cyganka i rzekła:
                     Kończ prędko, wnuczko, gdyż późno już, a sporo jeszcze roboty zostaje nam na dzisiaj i
                 niemało trzeba będzie obracać językiem.
                     Cóż nowego,, babko  zapytała Preciosa  czy jest syn czy córka??
                     Syn i śliczny chłopak  odpowiedziała stara  pójdź ze mną, Precioso, a istne cuda
                 usłyszysz.
                     Daj Boże,, aby jeno matka nie umarła z wycieńczenia  rzekła Preciosa..
                     Wszystko pójdzie dobrze  odparła stara  tym bardziej że poród był najzupełniej
                    normalny i dziecko jest zdrowe jak ryba.
                     Czy pani jakaś porodziła??  zapytał ojciec Andrzeja Caballero.
                     Tak,, panie  odparła Cyganka  ale poród ten taką otoczony jest tajemnicą, że wie o nim,
                 oprócz mnie, tylko Preciosa i jeszcze jedna osoba: nie możemy więc powiedzieć, o kim
                 mowa.
                     Ani my chcemy o to pytać  wmieszał się jeden z obecnych.  Ale nieszczęsna ta osoba,
                 która waszym językom powierza swą tajemnicę i cześć swoją w wasze składa ręce.
                     Nie wszystkie złe jesteśmy  odparła Preciosa.  Może znajdą się między nami takie,
                                                                                                                              23






                 które z większym prawem mówić mogą o swej dyskrecji i uczciwości niż którykolwiek z
                 obecnych tutaj panów. Pójdźmy już, babko, gdyż za nic nas tutaj mają; nie jesteśmy przecież
                 złodziejkami i nikogo o łaskę nie prosimy.
                     Nie gniewaj się, Precioso  rzekł ojciec Andrzeja  gdyż ciebie przynajmniej pewno nikt
                 nie mógłby o zły uczynek posądzić: dość spojrzeć na ciebie, aby pierzchły wszelkie
                 podejrzenia, a twoje lica wystarczą za gwarancję twej uczciwości. Zaklinam cię, Cyganeczko,
                 potańczcie trochę, ty i twoje towarzyszki. Mam tu dla was dublon złoty o dwóch twarzach, ale
                 żadna z nich nie jest tak piękna jak twoja, choć dwóch królów są to wizerunki.
                    Stara, ledwo usłyszała te słowa, zawołała:
                     Dalej,, dziewczynki, co żywo suknie zakasać i czyńcie, co panowie każą.
                    Ujęła Preciosa tułumbas w dłonie i Cyganki poczęły zataczać kręgi taneczne, a z takim
                 wdziękiem rozpuszczały i znowu ściągały więzy, którymi były skrępowane, że śladem ich
                 nóg dążyły oczy wszystkich obecnych, a nade wszystko oczy Andrzeja, które tak w nogach
                 Preciosy się plątały, jak gdyby tam miał się dla nich raj wymarzony znajdować. Ale los tak
                 zrządził, że wkrótce raj w piekło mu się zamienił. Zdarzyło się bowiem, że wśród zapału
                 tanecznego upadł Preciosie papier, który wręczył jej paź, a ledwo upadł, podniósł go ten sam
                 z gości, który o Cygankach tak niedobre miał pojęcie i rozłożywszy go, zawołał:
                     Doskonale! oto mamy sonecik. Dość tańców teraz: posłuchajcie raczej, co tu napisano,
                 gdyż o ile z pierwszego wiersza sądzić mogę, sonet nie należy wcale do najgorszych.
                    Przykro zrobiło się na razie Preciosie, która wierszy jeszcze nie była przejrzała; poczęła
                 przeto prosić, aby sonetu nie czytano i domagała się zwrotu papierka, a upór, z jakim
                 obstawała przy swoim, rozjątrzał jeszcze w Andrzeju, niby ukłucia ostrogi, chęć usłyszenia
                 tego utworu. Wreszcie mężczyzna, który papier z ziemi podjął, przeczytał głośno następujący
                 sonet:
                                      Kiedy Preciosa w tułumbas uderzy
                                      I słodkie tony w powietrzu zadzwonią,
                                      Perłami  dźwięki,, które budzi dłonią
                                      I kwiatem  słowo,, co na ustach leży;
                                      Skoro z ust w przestrzeń niby ptak pobieży,
                                      Słoneczną, zda się, pojone harmonią,
                                      Sny  od szaleństwa ledwo duszę bronią,,
                                      Gdy do nadludzkich wspina się rubieży.
                                      Ona  najmniejszym z włosków swoich mroczy
                                      Dusz tysiąc, które straciły nadzieję,
                                      A dążą za nią w słotę i zawieję.
                                      Ślepotą rażą, jak słońce, jej oczy...
                                      U stóp jej  Amor,, pokonany, mdleje,
                                      Chłonąc z rozkoszą zapach jej warkoczy.
                     Jak mi Bóg miły  rzekł ten, który sonet odczytał  poeta, który to napisał, ma talent
                 niepospolity.
                     Nie jest to poeta, mój panie, ale paź nader wytworny i zda się być uczciwym
                 człowiekiem  odparła Preciosa..
                     Zastanów się nad tym, co rzekłaś, Precioso, bacz pilnie, gdy co powiedzieć zechcesz.
                 Chciałaś pazia pochwalić, a twoje słowa wbiły się, jak sztylety, w serce Andrzeja, który cię
                 słucha. Nie wierzysz, dziecko? Odwróć jeno głowę, a ujrzysz go, jak oparł się o krzesło,
                 bliski omdlenia i potem śmiertelnym pokryty. Nie myśl, dziewczę nadobne, iż Andrzej z
                 figlów tylko cię kocha: najdrobniejsze roztargnienie twoje rani go i niepokoi. Podejdź doń
                 teraz i kilka słówek szepnij mu na ucho, ale takich, aby trafiły wprost do serca i przywróciły
                                                                                                                              24






                 mu zmysły; a jeśli nie chcesz, przynośże mu co dzień sonety miłosne na twoją cześć pisane, a
                 przekonasz się wkrótce, jaki wywrą na nim skutek.
                    Wszystko stało się jak powiedziano, gdyż Andrzej wysłuchawszy sonetu, począł czynić
                 tysiące najrozmaitszych przypuszczeń: nie zemdlał wprawdzie, ale zbladł tak przeraźliwie, że
                 ojciec odezwał się do niego:
                     Cóż ci to,, Janku, iż zbladłeś tak, jak gdybyś miał zemdleć za chwilę?
                     To nic  rzekła Preciosa  niechaj mi jeno waszmość pozwolą powiedzieć mu kilka słów
                 na ucho, a ręczę, że nie zemdleje.
                    To mówiąc zbliżyła się do niego i rzekła szeptem, nie poruszając prawie wargami:
                     I ty chcesz zostać Cyganem? Jakże zniesiesz, Andrzeju, wszystkie trudy koczowniczego
                 życia, skoro wątły papierek przyprawia cię o omdlenie?  Po czym, uczyniwszy mu pół tuzina
                 krzyżów na sercu, oddaliła się.
                    Andrzej odetchnął głęboko, dając niby poznać, że ulżyły mu słowa Cyganki. Wreszcie
                 dublon złoty o dwóch twarzach znalazł się w rękach Preciosy, a ona przyrzekła swym
                 towarzyszkom, że zmieni go na drobne i między nie rozdzieli. Ojciec Andrzeja poprosił ją,
                 aby zapisała mu słowa, które Janowi rzekła na ucho, chciał bowiem na wszelki wypadek znać
                 to zaklęcie. Ona odparła, że chętnie je wyjawi, dając do zrozumienia, że choć słowa zaklęcia
                 wydawać się mogły nieco żartobliwe, miały jednak moc sobie właściwą przeciw biciu serca i
                 zawrotom głowy. Zaklęcie tak brzmieć miało:
                                      Główeńko, główeńko miła,
                                      Czemuś się tak zasępiła?
                                      Mów, jak mówią ludzie prości:
                                      Cierpliwości, cierpliwości!
                                             Niech w twe oczy
                                             Czar uroczy
                                             Chyżo wkroczy;
                                             Pozbądź troski
                                      I na palec patrzaj Boski:
                                             Ujrzysz rzeczy,
                                      Których widok cię uleczy;
                                             Czar poprawi
                                      Święty Krzysztof, gdy się zjawi.
                     Wystarczy połowę tych słów powiedzieć na ucho osobie, która na zawrót głowy cierpi i
                 sześć razy znak krzyża uczynić jej na sercu, aby cierpienie pierzchło, jak ręką odjął  dodała
                 Preciosa.
                    Stara Cyganka, gdy usłyszała to zaklęcie i objaśnienie, które po nim nastąpiło, osłupiała ze
                 zdumienia, a bardziej jeszcze osłupiał Andrzej, widząc na jakie to pomysły umiała się zdobyć
                 przebiegłość Preciosy. Sonet pozostał w ręku domowników, gdyż Cyganeczka przekonawszy
                 się już, jak niebezpieczne jest przyprawiać zakochanych o niepokój i porywy zazdrości, nie
                 chciała upominać się o swoją własność, aby oszczędzić Andrzejowi ponownych katuszy.
                    Dziewczyny pożegnały się z towarzystwem, a Preciosa na odchodnym rzekła głośno do
                 Jana:
                     Wiedz waszmość, że w tym tygodniu każdy dzień jest dla odjeżdżających szczęśliwy i
                 nie ma dni feralnych. Zbieraj się przeto możliwie najrychlej, gdyż czeka cię życie dostatnie,
                 swobodne i nader przyjemne, jeśli tylko z nowymi warunkami zechcesz się pogodzić.
                     Nie takie jest życie żołnierza  odparł Jan  i więcej pono na zależność trzeba liczyć niźli
                 na swobodę. Mimo wszystko jednak zobaczę, co mi czynić wypadnie.
                     Zobaczysz waszmość więcej, niż ci się zdaje  rzekła Preciosa.  Niech cię Bóg
                                                                                                                              25






                 prowadzi, dorodny junaku.
                    Te ostatnie słowa dodały Andrzejowi otuchy, a Cyganki odeszły wielce zadowolone z
                 gratki, która im się dostała. Dublon został rozmieniony i podzielony na równe części, choć
                 stara Cyganica zatrzymywała zawsze dla siebie półtora raza więcej, niż jej w udziale
                 przypadało, zarówno ze względu na swój wiek jak i na to, że była niejako igłą magnesową,
                 która reszcie wskazywała kierunek żeglugi wśród tego oceanu tańców, zabaw, talentów i
                 nawet sztuczek złodziejskich.
                                                                        ***
                    Nadszedł wreszcie dzień, kiedy wczesnym rankiem, na wynajętym mule, nie zabrawszy ze
                 sobą żadnego pachołka, udał się Andrzej Caballero na miejsce swego pierwszego spotkania z
                 Cygankami. Zastał tam Preciosę i jej babkę, a one, poznawszy przybysza niezwłocznie, z
                 niemałą radością go przyjęły. Polecił im, aby zaprowadziły go do taboru, zanim dzień
                 nastanie i ci, którzy by go szukać mogli, na ślad jego wpadną. Cyganki, ile że uprzedzone
                 będąc, przyszły same, zawróciły wraz z nowo przybyłym i wkrótce wszyscy troje znaleźli się
                 wśród namiotów. Wprowadzono Andrzeja do jednego z nich, największego, jaki był w
                 obozie. Zbliżyło się niebawem kilkunastu Cyganów, młodych i dorodnych, których stara już
                 była uprzedziła o przybyciu nowego towarzysza, a nie potrzebowała im polecać, aby
                 wiadomości tej nie rozgłaszali, gdyż, jak powiedziano już wyżej, wszyscy oni umieją
                 dotrzymać tajemnicy z niebywałą skrupulatnością. Ci, ledwo weszli, dostrzegli muła, na
                 którym Andrzej przyjechał i jeden z nich rzekł:
                     Tego będziemy mogli we czwartek sprzedać w Toledo..
                     A, to nie  rzekł Andrzej  gdyż nie ma muła najemnego, którego by nie znali wszyscy
                 przewodnicy, jacy po Hiszpanii wędrują.
                     Jak mi Bóg miły, mości Andrzeju  odparł jeden z Cyganów  choćby ten muł posiadał
                 znamiona równie nieomylne jak te, które dzień sądu ostatecznego mają zwiastować, tak go
                 tutaj przedzierzgniemy, że nie pozna go ani matka, która go na świat wydała, ani właściciel,
                 który go wychował.
                     A jednak  rzekł Andrzej  tym razem trzeba będzie uczynić, co postanowiłem: muła
                 należy zabić i pochować w takim miejscu, aby najdrobniejszej kosteczki po nim nie zostało.
                     Grzech to wielki  zawołał drugi Cygan  pozbawić życia takie niewiniątko! Niech
                 Andrzej poczciwy takich rzeczy nie mówi, a na jedno się zgodzi: przyjrzyj mu się panicz
                 uważnie, tak aby każdy szczegół pozostał ci w pamięci, później pozwól mi zająć się jego
                 losem, a jeśli poznasz go po upływie dwóch godzin, niech mnie zaćwiczą jak Murzyna, który
                 chciał pokosztować swobody.
                     Na żaden sposób  odparł Andrzej  nie zgodzę się darować mułowi życia, choćby
                 miano na nim skórę zmienić. Dopóki ziemia go nie przysypie lękać się będę, aby mój ślad nie
                 został wykryty; jeśli zaś chodzi o korzyść, jaką możecie ze sprzedaży osiągnąć, nie
                 przybywam do tego bractwa tak ogołocony ze wszelkich zasobów, abym nie mógł zapłacić
                 wam za wstęp ceny czterech mułów.
                     Skoro tego sobie życzy pan Andrzej Caballero  rzekł drugi Cygan  niech umrze
                 niewiniątko, choć Bóg mi świadkiem, że z bólem serca na to się zgadzam, choć zwierzę nie
                 tylko jest młode, ale jeszcze widocznie nie przemęczone, co między najemnymi mułami
                 rzadko się zdarza; nie ma nawet znaków bicza na karku: za wierzchowca snadź przeważnie
                 służył.
                    Odłożono stracenie muła do wieczora, tymczasem zaś odbył się ceremoniał przyjęcia
                 Andrzeja na Cygana. Wyniesiono więc wszystkie sprzęty z najlepszej w obozie szopy i
                 przyozdobiono ją gałęziami i tatarakiem, po czym posadzono Andrzeja na belce dębowej,
                 dano mu do rąk młotek i obcęgi i przy dźwięku dwóch gitar, na których dwaj Cyganie grali,
                                                                                                                              26






                 kazano mu dwa razy podskoczyć. Następnie obnażono mu jedno ramię i opasawszy je
                 nowiutką wstęgą jedwabną, dwoma obrotami pałki drewnianej z lekka ściśnięto węzeł. Przy
                 tym wszystkim obecna była Preciosa, a z nią wiele innych Cyganek starych i młodych, z
                 których jedne patrzyły na Andrzeja z podziwem, inne  z miłością: taka bowiem była jego
                 dorodność junacka, że nawet Cyganie pokochali go od pierwszego wejrzenia.
                    Gdy skończyły się wyżej wymienione ceremonie, jakiś stary Cygan ujął za rękę Preciosę i
                 stanąwszy z nią przed Andrzejem, w te słowa przemówił:
                     Tę oto dziewczynę, kwiat piękności i chlubę wszystkich Cyganek mieszkających w
                 Hiszpanii, oddajemy ci lubo na żonę, lubo na przyjaciółkę, z tych dwu bowiem rzeczy wybrać
                 możesz, co bardziej upodobaniom twoim dogodzi, gdyż życie nasze swobodne i dostatnie,
                 żadnym przepisom ani ceremoniom światowym nie podlega. Przypatrz się jej dobrze, zobacz,
                 czy wszystko ci się w niej podoba, a jeśli znajdziesz rzecz jaką, która by niezadowolenie w
                 tobie wzbudziła, z grona dziewic, jakie tutaj są obecne, wybrać możesz którą zechcesz, a my
                 damy ci tę, którą sobie upatrzysz; wiedz jednak, że raz wybranej nie wolno ci dla innej
                 porzucić, ani z mężatkami lub z dziewicami się swatać. My zachowujemy nienaruszalnie
                 prawo przyjaźni: żaden nie pożąda własności drugiego; żyjemy wolni od gorzkiej choroby
                 zazdrości i nieprzystępni dla niej. Choć pośród nas niejedno spotkasz kazirodztwo, nigdy nie
                 znajdziesz cudzołóstwa. A jeśli się zdarzy, że któraś z naszych żon albo towarzyszek
                 przewini, po wymiar kary nie chodzimy do sądu; myśmy tu sami sędziowie i kaci naszych
                 żon i towarzyszek: z równą łatwością je zabijamy i grzebiemy gdzieś w górach albo na
                 pustkowiu, jak gdyby szkodliwymi były zwierzętami; nie masz krewnych, którzy by je
                 pomścili ani rodziców, którym by trzeba zdawać rachunek z ich śmierci. Tak w ciągłej żyjąc
                 trwodze, w      ciągłym     strachu,   zachowują one        czyste    obyczaje,    my zaś      mamy     spokój
                 zapewniony: niewiele mamy rzeczy, które by nie były wspólną własnością, oprócz żony lub
                 towarzyszki, gdyż chcemy, aby każda należała do tego, któremu przypadła w udziale. Pośród
                 nas starość jest równie rozwodu przyczyną jak śmierci; jeśli kto pozostał młodym, wolno mu
                 żonę starą opuścić i wybrać inną, upodobaniom jego i latom gwoli. Takimi oto i innymi
                 jeszcze prawami sami się rządzimy i żyjemy szczęśliwi. Myśmy panami pól i łąk, lasów i gór,
                 rzek i potoków: góry darmo dają nam opał, drzewa  owoce, winnice  grona winne, sady 
                 jarzyny, źródła  wodę, rzeki  ryby, a zagajniki  zwierzynę; cień dają nam skały, świeże
                 powietrze  urwiska, domami są nam pieczary. Dla nas wszelkie nawałnice są podmuchami
                 zefiru, śnieżyce  chłodnym tchnieniem, kąpielą  deszcze, muzyką  grzmoty i pochodniami
                  błyskawice. Dla nas twarda ziemia  puchową pościelą, zaś spalona od słońca skóra
                 naszych ciał jest nam pancerzem ochronnym. Tak lotni jesteśmy, że nie stoją nam na
                 przeszkodzie ani kraty żelazne, ani okopy z rowami, ani nas gnębią mury wysokie; naszej
                 wytrwałości ani sznury nie zdławią, ani tortury nie obrażą, ani widok kata ją zwycięży.
                 Między     tak    i  nie   nie   czynimy     różnicy,    jeśli  nam     tego   potrzeba;    wolimy      być
                 męczennikami raczej niż spowiednikami. Dla nas we wsiach zwierzęta juczne się chowają,
                 dla nas w miastach kroją się kieszenie: żaden orzeł ani inny ptak drapieżny tak chyżo nie
                 spada na zdobycz, którą sobie upatrzył, jak my, kiedy sposobność jakaś się nadarzy, z której
                 sobie zysk obiecujemy. Mamy wreszcie wiele zalet,                     które szczęśliwy wynik naszych
                 wysiłków nam wróżą; w więzieniu bowiem  śpiewamy, na torturze  milczymy, we dnie 
                 pracujemy i nocą kradniemy, a raczej ostrzegamy ludzi, aby nikt nie zaniedbał dać baczenie,
                 kędy mienie swoje chowa. Nie gnębi nas troska, abyśmy nie narazili naszego honoru, ani nam
                 dodaje ducha żądza wzmożenia go. Nie tworzymy stronnictw, nie spędzamy nocy bezsennych
                 na pisaniu memoriałów, nie towarzyszymy magnatom i nie dworujemy możnym tego świata:
                 zamiast dachów złotych i pysznych pałaców, mamy te oto szopy i przenośne namioty; zamiast
                 malowideł i krajobrazów flamandzkich, na każdym kroku daje nam sama przyroda te urwiska
                 wyniosłe i śnieżne skały, łąki przestronne i gęste lasy. Myśmy astrologowie wiejscy, gdy
                 bowiem zawsze niemal śpimy pod gołym niebem, zawsze, we dnie czy nocą, wiemy, która
                                                                                                                              27






                 jest godzina; widzimy co dzień, jak jutrzenka usuwa na bok i gasi gwiazdy na niebie, jak
                 wznosi się, zrazu różowa, a później biała, radością napełniając sfery powietrzne, chłodząc
                 wodę i rosą skraplając ziemię, i jak jej śladem słońce wychodzi, złocąc szczyty (według
                 słów poety) i     t r e f i ą cg ó r  g r z b i e t y. Obca nam obawa, aby nas nieobecność jego nie
                 zmroziła, kiedy muska nas zaledwie z ukosa swymi promieniami i nie lękamy się jego żaru,
                 kiedy prostopadle z zenitu w nas godzi. Z jednakową zawsze twarzą witamy upał słoneczny i
                 mrozy, niedostatek i urodzaj. Jednym słowem, żyjemy z mozołu własnych rąk i mamy
                 wszystko, czego zapragnąć możemy, gdyż zadowalamy się tym, co posiadamy. Rzekłem ci to
                 wszystko, szlachetny młodzieńcze, abyś wiedział, jakie życie cię czeka i znał warunki
                 naszego bytu, które ci tutaj w grubych zarysach odmalowałem. Niezliczone mnóstwo innych
                 szczegółów odkryjesz z czasem, przebywając z nami i dowiesz się rzeczy nie mniej godnych
                 uwagi jak te, o których słyszałeś.
                    To rzekłszy umilkł wymowny Cygan, Andrzej zaś oświadczył, że niezmiernie mu było
                 przyjemnie zapoznać się z tak chwalebnymi statutami, że zamierza zastosować się we
                 wszystkim do tych zwyczajów, opartych na tak trwałych podstawach polityki i zdrowego
                 rozsądku i żałuje tylko, iż nie dowiedział się wcześniej o wesołym trybie życia, jaki wiodą.
                 Dodał, że od tej chwili wyrzeka się i swego tytułu szlacheckiego, i próżnej pychy ze swego
                 dostojnego rodu, składając wszystko pod ich jarzmo, a raczej pod prawa, którymi się rządzili,
                 skoro tak cennym skarbem nagradzając chęć służenia im, oddają mu boską Preciosę, za którą
                 on porzuciłby korony i cesarstwa, a raczej po to jeno pożądałby ich, aby u stóp ukochanej je
                 złożyć.
                    Odparła mu na to Preciosa:
                     Skoro panowie prawodawcy postanowili, że jestem twoją i w twoje ręce mnie oddali, ja,
                 z prawa mojej woli, które silniejsze jest od wszystkich innych, wywiodłam, że jeśli zgadzam
                 się do ciebie należeć, to tylko pod warunkami, któreśmy wspólnie z tobą rozpatrzyli, zanim
                 między nas przybyłeś: dwa lata żyć musisz w naszej kompanii, zanim wolno ci będzie
                 uczynić ze mnie twoją towarzyszkę; w ten sposób ani tobie za lekkomyślność nie przyjdzie
                 pokutować, ani ja za pośpiech nie będę zwiedzioną. Warunki obalają prawa: jeśli zechcesz
                 zastosować się do tych, które ci postawiłam, być może, iż ja twoją zostanę, a ty moim; jeśli
                 zaś nie zgadzasz się na nie, muł twój jeszcze nie zabity, odzież twoja nie naruszona i z
                 pieniędzy, które zabrałeś, nie brak ani szeląga: nieobecność twoja w domu dnia całego nawet
                 nie trwała, a do zmierzchu dość czasu jeszcze pozostaje, abyś mógł się namyślić i postanowić,
                 co ci czynić wypada. Ci oto panowie mogą oddać w twoje ręce moje ciało, ale nie duszę,
                 która jest wolna, urodziła się wolna i wolna będzie, dopóki ja sama nie zechcę jej ujarzmić.
                 Jeśli pozostaniesz z nami, szanować cię będę; jeśli wrócisz do swoich, nie będę cię goniła,
                 gdyż, według mego zdania, miłosne uniesienia dopóty nie dają się ujarzmić, dopóki nie
                 zastąpi im drogi rozsądek albo rozczarowanie. Nie chcę, abyś był dla mnie jak myśliwy, który
                 gdy złapie jednego zająca, porzuca go potem, by uganiać się za innym, który przed nim
                 ucieka. Bywają oczy, które na pierwsze wejrzenie nie umieją odróżnić szychu od złota, lecz z
                 czasem poznają się na różnicy między szlachetnym metalem a nędzną imitacją: mówisz o mej
                 piękności, że wolisz ją niż słońce i cenisz bardziej niż złoto; a któż mnie zapewni, że z bliska
                 nie wyda ci się ona jeno własnym cieniem i nie powiesz, gdy się jej dotkniesz, że wszystko w
                 niej tylko ułudą? Daję ci dwa lata czasu, abyś się przekonał, co wybrać winieneś, co odrzucić;
                 jeśli bowiem chodzi o przedmiot, który raz kupiony nie prędzej może być odrzucony jak ze
                 śmiercią, dobrze to, aby nabywca miał czas przyjrzeć i poznać wszystkie jego wady i zalety.
                 Bo ja nie kieruję się tą samą barbarzyńską i zuchwałą samowolą, którą snadź moi krewni
                 postawili sobie za prawo, gdy opuszczają swe żony i kary im wymierzają według własnego
                 widzimisię: ja, ile że nie zamierzam postępowaniem swoim na żadną karę sobie zasłużyć, nie
                 chcę też mieć za towarzysza człowieka, który by zdolny był bez przyczyny mnie porzucić.
                     Dobrze mówisz, Precioso  przerwał jej w tym miejscu Andrzej.  Jeśli przeto chcesz,
                                                                                                                              28






                 abym rozproszył twe obawy przysięgając ci, że ani na krok nie odstąpię od tego, co mi
                 rozkażesz, powiedz, jakiej wymagasz ode mnie przysięgi albo w jaki inny sposób mogę cię o
                 szczerości moich zamiarów zapewnić: cokolwiek postanowisz, chętnie uczynię.
                     Przysięgi i obietnice, które składa więzień w nadziei, że wolność odzyska za ich sprawą
                  odparła Preciosa  rzadko się spełniają; tę samą miarę, zda mi się, należy przykładać do
                 przysięgi zakochanego, który, aby celu swego dopiąć, obiecywać będzie skrzydła Merkurego
                 i gromy Jupitera, jak to mi się wydarzyło z pewnym poetą, który przysięgał na nurty Styksu,
                 że mi te dowody swej miłości przyniesie w darze. Nie chcę ja przysiąg, mości Andrzeju, ani
                 obietnic: choć, aby ten nowicjat, który postanowiłam, wszystko między nami rozstrzygnął i
                 moją rzeczą będzie bronić się, gdybyś w czymkolwiek zamierzał mnie skrzywdzić.
                     Niech więc będzie jak mówisz  rzekł Andrzej  o jedną rzecz tylko poprosić chcę tych
                 panów, a moich towarzyszów: oto oddadzą mi oni przysługę, jeśli w ciągu pierwszego
                 miesiąca przynajmniej nie będą mnie zmuszali do żadnej kradzieży, gdyż zdaje mi się, że
                 musiałbym wziąć niejedną lekcję, aby zostać dobrym złodziejem.
                     Cicho, synu  rzekł stary Cygan  wierz mi, iż tak cię tutaj wymusztrujemy, że wkrótce
                 będziesz istnym orłem w naszym rzemiośle,                   a kiedy     dobrze je poznasz, tak w nim
                 zasmakujesz, że palce będziesz sobie oblizywał. Czyż to nie dziw, gdy człowiek wychodzi
                 rano z próżnymi rękoma i obciążony ładunkiem wraca wieczorem do domu?
                     Widziałem ja i takich,, którzy spod chłosty wracali do domu  wtrącił Andrzej..
                     Pieczone gołąbki... wszak znasz przysłowie  odparł starzec.  Wszyscy na tym świecie
                 wystawieni bywamy na przeróżne niebezpieczeństwa: złodzieja  rzemiosło, które uprawia,
                 naraża na galery, chłostę i szubienicę; ale czyż dlatego, że okręt jakiś rozbije się lub utonie,
                 inni mają zaniechać żeglugi? Ładnie by to było, gdyby dlatego że wojna pochłania ludzi i
                 konie, znieść miano rzemiosło żołnierza. Zresztą, wiedzieć musisz, że być skazanym przez
                 sąd na chłostę jest to dla nas tyle, co uzyskać prawo noszenia znaku szlachectwa na plecach, a
                 większy to zaszczyt, niż najwyższy order na piersi mieć zawieszony. Sztuka na tym jedynie
                 polega, aby nie popsuć sobie szyków w kwiecie lat młodych i przy pierwszych już
                 przewinieniach, bo jeśli chodzi tylko o połechtanie pleców albo o robienie drągiem w wodzie
                 na galerach, wszystko to rzeczy dla nas splunięcia niewarte. Andrzeju, synu miły, odpocznij
                 teraz w gnieździe pod naszymi skrzydłami, a kiedy nadejdzie czas po temu, własnego damy ci
                 spróbować lotu i to w takim miejscu, że nie wrócisz do nas bez zdobyczy. A co rzekłem, to
                 rzekłem: palce będziesz sobie oblizywał po każdej kradzieży.
                     Otóż  rzekł Andrzej  aby wynagrodzić wam, co mógłbym ukraść przez te pierwsze
                 czasy nowicjatu, pragnę między wszystkich, którzy są w taborze rozdzielić dwieście eskudów
                 złotych.
                    Ledwo Andrzej powiedział te słowa, rzuciła się ku niemu chmara Cyganów, którzy,
                 chwyciwszy go za ramiona, podnieśli w górę z okrzykami: Vivat, vivat wielki Andrzej
                 dodając: I niechaj żyje, niechaj żyje nam Preciosa, ukochana jego! Cyganki toż samo
                 uczyniły z Preciosą, a nie obeszło się bez znaków zazdrości ze strony Krystyny i innych
                 dziewczyn, które przyglądały się tej scenie; zawiść bowiem obiera sobie siedzibę zarówno w
                 szałasach barbarzyńców jak w chatach pastuchów i pałacach książęcych: ciężko ci na duszy,
                 gdy widzisz jak szczęście sprzyja sąsiadowi, który nie położył więcej zasług od ciebie
                 samego.
                    Uczciwszy tedy w ten sposób młodych, Cyganie zasiedli do stołu, po czym przystąpiono
                 do sprawiedliwego podziału przyrzeczonych pieniędzy, wreszcie znowu wszyscy chórem jęli
                 chwalić Andrzeja i wynosić pod niebiosa piękność Preciosy. Nadeszła noc, zarżnięto muła i
                 pogrzebano go w taki sposób, że Andrzej przestał lękać się, aby jego ślad nie został wykryty;
                 wraz z mułem pogrzebano i wszystkie jego cacka, jako to siodło, wędzidło i strzemiona, na
                 wzór Indian, którzy każą umieszczać sobie w grobowcu najdroższe ich klejnoty.
                    Andrzeja w zachwyt wprawiło zarówno wszystko, co widział i słyszał jak i umysł
                                                                                                                              29






                 Cyganów, i postanowił sobie swe przedsięwzięcie doprowadzić do końca, nie przejmując
                 jednak od nowych towarzyszów ich obyczajów lub przynajmniej unikając wszelkich po temu
                 sposobności; myślał bowiem, że będzie mógł spod ich praw się wyłamać i dzięki pieniądzom,
                 którymi rozporządzał, nie słuchać ich, gdyby mu kazali ręki przyłożyć do złych czynów.
                    Nazajutrz po swym przybyciu Andrzej poprosił nowych towarzyszy, aby przenieśli się na
                 inne miejsce i od Madrytu się oddalili, lękał się bowiem, że odkryć go mogli, gdyby w
                 okolicach stolicy pozostał. Odpowiedzieli mu, że już postanowili byli przenieść się w góry,
                 pod Toledo i z tego miejsca przedsiębrać wycieczki do okolicznych miejscowości, wszędy
                 szukając zysku. Zwinęli przeto namioty i ofiarowali Andrzejowi oślicę, aby im na niej
                 towarzyszył; on jednak daru nie przyjął i nie chciał chodzić inaczej jak piechotą, służąc za
                 pachołka Preciosie, która na innej oślicy się usadowiła; oboje radzi byli niezmiernie:
                 dziewczyna, że tak dorodnego posiada giermka, Andrzej zaś, że znajduje się nieustannie u
                 boku tej, z której uczynił panią swoich myśli.
                    O, wszechwładna potęgo tego, którego nazywają słodkim bogiem goryczy! (Miano nadane
                 mu przez próżność ludzką i niedbałość). Jakże niepodzielnie umiesz zawładnąć naszymi
                 myślami! Jakże bezlitośnie z nas się naigrawasz! Szlachcicem jest Andrzej, i młody, i
                 rozsądny; nieustannie prawie na dworze się wychowywał, otaczany zawsze pieczołowitością
                 swych bogatych rodziców; i oto od wczoraj do dziś wszystko zmieniło się w jego życiu:
                 zwiódł swych przyjaciół i swe sługi, oszukał nadzieje, jakie rodzice w nim pokładali, porzucił
                 drogę do Flandrii, gdzie miał wypróbować swą odwagę i rodowi swemu chwały przysporzyć;
                 wszystko, aby paść do nóg młodej dziewczyny, stać się jej pachołkiem, niebaczny na to, że
                 owa dziewczyna, choć piękna nad wyraz, była przecież tylko Cyganką. Ten jest przywilej
                 piękności, która porywa za czuprynę i do nóg swoich rzuca najsilniejsze duchy.
                    Po czterech dniach przybyli do pewnej wioski, oddalonej o dwie mile od Toledo i tam
                 rozłożyli swój      tabor, ofiarowawszy uprzednio miejscowemu                   alkadowi    kilka   srebrnych
                 przedmiotów, jako zastaw gwarantujący mu, iż nic nie skradną w okręgu podległym jego
                 jurysdykcji. Gdy to czyniono, wszystkie stare Cyganki, a z nimi kilka młodych i mężczyźni,
                 rozproszyli się po okolicy, nawiedzając jednak tylko miejscowości o cztery mile przynajmniej
                 odległe od wsi, gdzie stali obozem. Poszedł z nimi Andrzej na pierwszą lekcję złodziejstwa;
                 ale choć niejednej udzielili mu na tej wycieczce nauki, nie imała się go żadna; raczej godnym
                 okazał się szlachetnej krwi, która płynęła w jego żyłach; przy każdej kradzieży, jakiej
                 dopuszczali się jego nauczyciele krajało mu się serce i zdarzyło się kilkakrotnie, że poruszony
                 do głębi łzami poszkodowanych, zwracał im z własnych pieniędzy koszt przedmiotów
                 skradzionych przez jego towarzyszy. Doprowadzało to Cyganów do rozpaczy: mówili mu, że
                 wykracza przeciw ich statutom, które litości wzbraniają do ich serc dostępu, w przeciwnym
                 bowiem razie zaprzestać by musieli kradzieży, co wręcz niezgodne było z ich upodobaniami.
                 Andrzej tedy, widząc, jaki sprawa obrót bierze, oznajmił im, że pragnie kraść na własną rękę i
                 nie chce, aby ktokolwiek towarzyszył mu w jego wyprawach: oświadczył, że ma dość
                 lekkości w nogach, aby umknąć przed niebezpieczeństwem i dość odwagi, aby stawić mu
                 czoło; chciał przeto, aby nagroda lub kara za wszystko, co ukradnie, jego wyłącznym była
                 udziałem. Cyganie próżno silili się odwrócić go od tego zamiaru, przekładając, że w takim
                 może znaleźć się położeniu, gdzie konieczna będzie pomoc zarówno przy napaści jak przy
                 obronie; próżno usiłowali przekonać go, że jedna osoba nie może zagarnąć wielkich łupów:
                 Andrzej o niczym nie chciał słyszeć. Postanowił niby kraść na własną rękę, w istocie zaś
                 zamierzał trzymać się z dala od swych towarzyszy i kupować co dzień z własnych pieniędzy
                 przedmiot jakiś, o którym mógłby następnie powiedzieć, że to owoc kradzieży, nie obciążając
                 w ten sposób swego sumienia. Do takiego uciekłszy się wybiegu, w miesiąc niespełna
                 przyniósł swym towarzyszom więcej pożytku niżby to uczynić mogli czterej najwytrawniejsi
                 Cyganie, a Preciosa radowała się widząc jak zręcznym i obrotnym złodziejem jest jej czuły
                 kochanek. Mimo wszystko jednak obawiała się jakiegoś nieszczęścia, gdyż za wszystkie
                                                                                                                              30






                 skarby    Wenecji     nie   chciałaby     widzieć     Andrzeja     w    niebezpieczeństwie.       Zniewolona
                 podarkami, które jej czynił i przysługami, jakie jej wyświadczał, tyle przynajmniej miała dlań
                 życzliwości.
                    Nieco dłużej niż miesiąc pozostali w okolicach Toledo, gdzie dobre mieli żniwo (choć
                 kończył się już wrzesień), i stamtąd skierowali się do Estremadury, ziemi bogatej i ciepłej.
                 Andrzej miewał z Preciosą długie a poczciwe miłosne rozmowy i z wolna w jej sercu rosnąć
                 poczęło uczucie, gdyż dojrzała jak liczne zalety posiada jej kochanek. Toż samo Andrzej:
                 gdyby miłość jego wzmóc się była zdolna, wzmogłaby się; tak niezrównane były cnotliwość,
                 uroda i rozum Preciosy.
                    Gdziekolwiek stawali obozem, wszędy Andrzej zdobywał pierwsze nagrody jako skoczek i
                 szybkobieg, gdyż w nogach od wszystkich innych był silniejszy; w kręgle i w piłkę grywał
                 niepospolicie i rzucał dyskiem z niezwykłą sprawnością. Toteż imię jego zasłynęło na całą
                 Estremadurę i nie ostało wkrótce wioski, gdzie by nie mówiono o junackiej dziarskości
                 Andrzeja Caballero, o jego wdziękach i obrotności, a jednocześnie rósł rozgłos Preciosy i nie
                 było miasteczka, wsi, ni zagrody, gdzie by nie wzywano ich na święta parafialne, imienny i
                 inne zabawy. W ten sposób tabor wzbogacał się i życie płynęło w nim wesoło i dostatnio, a
                 młodzi kochankowie szczęśliwi byli, gdy spotkały się ich spojrzenia.
                                                                        ***
                    Pewnego razu, gdy tabor rozłożony był na skraju dębowego lasu, nieco opodal traktu
                 głównego, rozległo się nagle wśród nocy szczekanie psów, zajadłe i niezwykle długotrwałe.
                 Wyszło kilku Cyganów, a z nimi Andrzej, aby przekonać się, na kogo tak szczekają i ujrzeli
                 opędzającego się od nich jakiegoś mężczyznę w białej odzieży, którego dwa kundle zębami
                 trzymały za nogę. Zbliżyli się, uwolnili go od zwierząt i jeden z Cyganów zapytał:
                     Któż do licha sprowadził cię tutaj, człowieku, o tej porze i tak daleko od drogi? Kraść
                 może przychodzisz? Ha, prawdziwie, do dobrej zawinąłeś przystani.
                     Nie przychodzę kraść  odparł zapytany  i nie wiem, czy daleko jestem od drogi, czy
                 blisko, choć widzę dobrze, iż z drogi musiałem zboczyć. Ale powiedzcie mi panowie, czy jest
                 tu w okolicy zajazd jaki lub wioska, gdzie bym mógł przenocować i opatrzyć rany od ukąszeń
                 waszych psów.
                     Nie ma ani wsi, ani gospody, w której mógłbyś znaleźć przytułek  odparł Andrzej  ale
                 w namiotach naszych znajdzie się miejsce dla ciebie, gdzie będziesz mógł i wypocząć, i rany
                 twe opatrzyć.
                     Niech wam Bóg zapłaci  rzekł nieznajomy.  Prowadźcie mnie co rychło, gdzie
                 zechcecie, gdyż ból w nodze dokucza mi niezmiernie.
                    Podeszli doń Andrzej i jakiś Cygan litościwy (gdyż nawet wśród demonów są lepsi i gorsi,
                 a wśród wielu złych ludzi zazwyczaj kilku dobrych się znajdzie) i ująwszy go z obu stron pod
                 ramiona powiedli ze sobą.
                    Noc była widna, księżycowa, tak że bez trudu poznać mogli, iż nieznajomy był młody,
                 dorodny i postawny: miał na sobie odzież z tkaniny białej, a przez pierś i ramiona przepasana
                 była   niby koszula czy worek płócienny. Znaleźli się wkrótce                      w    namiocie Andrzeja,
                 pośpiesznie zapalili światło i babka Preciosy jęła niezwłocznie opatrywać rany nieznajomego,
                 uprzedzona już bowiem była o przyjściu pokąsanego; wzięła tedy nieco psich kudłów,
                 rozmoczyła je w oliwie i umywszy uprzednio winem dwie rany, które miał na lewej nodze,
                 przyłożyła do nich kudły z oliwą i pokryła rozmarynem tartym; następnie czystym płótnem
                 przewiązała mu nogę, przeżegnała rany i rzekła:
                     Śpij,, przyjacielu, a za dni kilka, jeśli Bóg dopuści, rany się zagoją.
                    Podczas gdy pokąsanego tymi otaczano zabiegami, Preciosa stała przed nim wpatrując się
                 weń uporczywie, a on również spoglądał na nią uważnie, co nie uszło baczności Andrzeja; w
                                                                                                                              31






                 ten jednak sposób wszystko sobie tłumaczył, że Preciosa wszystkie oczy przykuwać do siebie
                 musiała swą urodą. Wreszcie gdy młodzieńcowi rany opatrzono, pozostawiono go samego na
                 barłogu suchego siana nie zapytawszy nawet tymczasowo, kto zacz, skąd przychodzi i kędy
                 zmierza.
                    Ledwo oddalili się, Preciosa zawołała Andrzeja na stronę i rzekła mu:
                     Czy pamiętasz, Andrzeju, ów papierek, który mi upadł na ziemię, kiedy z mymi
                 towarzyszkami tańczyłam w twoim domu? Złą chwilę, zda się, wówczas przeżyłeś!
                     Pamiętam odparł Andrzej  był tam sonet na twoją cześć pisany,, i niezgorszy.
                     Wiedz tedy, Andrzeju  ciągnęła dalej Preciosa  że autorem sonetu jest ten pokąsany
                 młodzieniec, który leży tam na sianie, a nie mam co do tego żadnych wątpliwości, gdyż w
                 Madrycie mówił ze mną dwa czy trzy razy i nawet dał mi bardzo dobre romance. W stolicy,
                 jeśli się nie mylę, był paziem, lecz nie z tych pospolitych, a na usługach jakiegoś wielkiego
                 pana. Prawdziwie, powiadam ci, Andrzeju, że chłopiec jest dobrze ułożony, rozumny i nader
                 poczciwy, tak że nie wiem wcale, co myśleć o tym zjawieniu się jego wśród naszego taboru w
                 takim dziwnym stroju.
                     Co myślisz o tym, Precioso?  odrzekł Andrzej  jedną tylko widzę odpowiedź: że ta
                 sama siła, która mnie uczyniła Cyganem, kazała mu przedzierzgnąć się w młynarza i iść
                 szukać cię po świecie. Ach, Precioso, Precioso! Jakże jasno widzę teraz, że chełpisz się tym,
                 iż nie ja jeden tylko uległem potędze twojej krasy. Jeśli tak jest w istocie, zgładź mnie
                 pierwej, a później zabijesz tamtego, lecz nie chciej jednocześnie dwu ofiar poświęcać na
                 ołtarzu twej zdrady, aby nie powiedzieć  twej piękności..
                     Na Boga żywego!  zawołała Preciosa  jakże miękki jesteś, na jakże cienkim włosku
                 wisieć muszą twe nadzieje i zaufanie, które we mnie pokładasz, jeśli z taką łatwością wbił się
                 w twe serce twardy miecz zazdrości! Powiedz mi, Andrzeju, jeśliby w tym wszystkim było
                 coś przemyślanego, podstęp jakiś, czyż nie umiałabym milczeć i ukryć przed tobą, kim jest
                 ten młodzieniec? Czyż tak głupia jestem, abym ci sama kazała wątpić o mej zacności i
                 dobrych chęciach? Zaklinam cię, Andrzeju, dość już tego; zniszcz w twoim sercu obawy; a
                 jutro wypytasz go o wszystko i dowiesz się, kędy idzie i po co do nas przyszedł. Być może, iż
                 mylą cię twoje podejrzenia; a gwoli twemu zadowoleniu, skoro do tego doszło, że zadowolić
                 cię muszę, cokolwiek ci o swojej osobie powie, każ mu, proszę, bez zwłoki ruszyć w dalszą
                 drogę, gdyż wszyscy u nas są tobie posłuszni i przeciw twej woli nikt nie przygarnie go do
                 swego namiotu. Jeśli uczynisz, jak mówię, wierzaj mi na słowo, że nie wyjdę z mego szałasu i
                 ani jemu się nie pokażę na oczy, ani nikomu, o kim mi powiesz, iż nie zechcesz, aby mnie
                 oglądał.
                    Po chwili dodała jeszcze:
                     Wiedz,, Andrzeju, nie to mi przykre, że zazdrość czujesz, ale że wątpić możesz o mnie.
                     Dopóki mnie szaleńcem nie zobaczysz, Precioso  odparł Andrzej  wszystko inne słabe
                 tylko da ci wyobrażenie, do jakiego stanu doprowadzić może człowieka gorzka i okrutna
                 choroba zazdrości. Mimo wszystko, uczynię, co każesz, i dowiem się, jeśli to możliwe, kim
                 jest ów przybysz, kędy zmierza i czego szuka. I zdarzyć się może, iż po nitce, którą
                 niebacznie ukaże, dojdę do kłębka i odkryję, jakie wiązał na mnie sieci.
                     Zdaje mi się  rzekła Preciosa  że zazdrość nigdy rozumowi takiej nie pozostawia
                 swobody, aby mógł sądzić rzeczy wedle istotnej ich doniosłości: zazdrośni patrzą zawsze
                 przez powiększające szkiełka, które z karłów czynią olbrzymów i prawdę z urojenia.
                 Zaklinam cię na miłość naszą, Andrzeju, postępuj w tym wypadku i we wszystkim, co
                 dotyczy naszych zobowiązań, trzeźwo i z rozwagą; a jeśli nad wszystkim dobrze się
                 zastanowisz, wiem że przyznać mi będziesz musiał palmę najwyższą prawości, rozsądku i
                 prawdomówności.
                    Z    tymi   słowy    pożegnała      Andrzeja,    on    zaś   z  sercem     pełnym     udręczeń     i  uczuć
                 najsprzeczniejszych, jął wyczekiwać świtu, aby wysłuchać spowiedzi rannego.
                                                                                                                              32






                    Jedno tylko mógł przypuszczać: że ów paź przyszedł do taboru zwabiony tam urodą
                 Preciosy; wiadomo bowiem, że swój swego i w piekle pozna. Z drugiej strony słowa Preciosy
                 takie wzbudziły w nim zaufanie do jej prawości, że postanowił od tej chwili, zbywszy
                 podejrzeń, złożyć całkowicie losy swoje w jej ręce.
                    Doczekał się wreszcie Andrzej brzasku (choć zdało mu się, że dłużej niż zazwyczaj dał na
                 siebie czekać): odwiedził pokąsanego, wypytał go o imię, cel podróży i przyczynę, dla której
                 tak późno z dala od traktu głównego przebywał; przede wszystkim jednak zapytał, jak się
                 czuje i czy mu rany jeszcze dokuczają. Młodzieniec odrzekł mu na to, że czuje się lepiej i ból
                 w nodze ustał całkowicie, tak że mógłby niezwłocznie puścić się w dalszą drogę. Na pytanie
                 tyczące się jego osoby i celu podróży tyle jeno odpowiedział, że nazywa się Alonso Hurtado i
                 zmierza do kościoła Najświętszej Marii Panny z La Roche, we Francji, gdzie pewną sprawę
                 zamierza załatwić; dodał, że wędruje nocą, aby prędzej dojść do celu swej podróży i oto
                 zbłądziwszy, znalazł się przypadkowo wśród taboru, gdzie psy nań napadły; reszta była
                 Andrzejowi wiadoma.
                    Nie przekonała Andrzeja taka odpowiedź i zdało mu się raczej, że wszystko to było
                 czczym wymysłem. Poprzednio podejrzenia poczęły mu w sercu nurtować, rzekł przeto:
                     Bracie mój, gdybym był sędzią, a tobie przyszło za występek jakiś przeze mnie być
                 sądzonym i gdybym zadać ci musiał te same, co teraz pytania, odpowiedź którą dałeś,
                 zmusiłaby mnie, abym przycisnął cię do muru. Nie chcę wiedzieć, kim jesteś, jak się
                 nazywasz, ani dokąd idziesz; ale na to zwrócę ci uwagę, że jeśli wypada ci ukrywać cel twojej
                 wędrówki, zręczniej mógłbyś kłamać: mówisz, że idziesz do La Roche we Francji, a
                 miejscowość tę zostawiasz po prawej ręce, o jakieś trzydzieści mil wstecz, za sobą; wędrujesz
                 nocą, aby dojść rychlej do celu, a zbaczasz z traktu i błądzisz wśród zarośli i lasów dębowych,
                 gdzie nie ma nawet ścieżki, a cóż dopiero drogi. Wstań, przyjacielu, naucz się kłamać i idź
                 sobie z Bogiem. Ale w zamian za dobrą radę, jaką ci daję, nie zechceszże wyznać mi bez
                 ogródek jednej rzeczy? Przeczuwam, że powiesz mi prawdę, skoro kłamiesz tak nieudolnie.
                 Powiedz mi, czy nie jesteś tym samym na wpół paziem, na wpół szlachcicem, którego
                 widywałem w stolicy? Cieszyłeś się pono sławą wielkiego poety i napisałeś jakieś romance i
                 sonet na cześć pewnej Cyganki, która niedawno chodziła po Madrycie, gdzie zasłynęła swą
                 pięknością niepospolitą. Powiedz mi całą prawdę, a przyrzekam ci pod słowem szlachcica i
                 Cygana, że zachowam tajemnicę, jeśli tego ode mnie zażądasz. Wiedz, że na nic nie zda ci się
                 przeczyć i zapewniać mnie, że nie jesteś tym, o którym mówię, bo nie ulega dla mnie żadnej
                 wątpliwości, że tę samą twarz oglądałem w Madrycie, którą teraz widzę. Zapewne sława
                 twego niepospolitego talentu uczyniła, że częstokroć przyglądałem ci się uważnie, jako
                 człowiekowi wybitnemu; toteż oblicze twoje tak wyryło się w mojej pamięci, że teraz nawet,
                 gdy odmienne nosisz szaty, poznałem cię bez trudu. Nie mieszaj się, wysłuchaj mnie bez
                 trwogi: wiedz, że przyszedłeś nie do kryjówki złodziei, ale do schroniska, które będzie dla
                 ciebie przytułkiem i obroną przeciw twym wrogom. Przypuszczam ja jedną rzecz, a jeśli jest
                 w istocie, jak myślę, za łaskę losu poczytywać sobie możesz, że ze mną się spotkałeś.
                 Przypuszczam tedy, że zakochałeś się w Preciosie (tej samej pięknej Cygance, dla której
                 wiersze pisałeś) i poszedłeś jej szukać po świecie, co w moich oczach bynajmniej cię nie
                 poniża, lecz raczej chlubę ci przynosi. Bo choć Cyganem jestem, wiem jak daleko sięga
                 wszechmożna władza miłości i przez jak zmienne koleje przechodzą ci, którzy dostali się pod
                 jej panowanie i jej prawom są posłuszni. Jeśli jest, jak mówię, a nie wątpię, że tak jest w
                 istocie, wiedz że Cyganka twoja mieszka pośród nas.
                     Tak  rzekł pokąsany  wiem, że Preciosa jest tutaj, gdyż tej nocy ją widziałem.
                    Usłyszawszy te słowa, Andrzej zmartwiał cały, zdawało mu się bowiem, że odpowiedź ta
                 była potwierdzeniem wszystkich jego przypuszczeń. Młodzieniec tymczasem ciągnął dalej:
                     Widziałem ją tej nocy, ale nie odważyłem się powiedzieć, kim jestem, gdyż nie było to
                 miejsce po temu.
                                                                                                                              33






                     Tak więc  rzekł Andrzej  jesteś istotnie poetą,, o którym mówiłem?
                     Tym samym jestem  odparł zapytany  nie mogę i nie chcę temu przeczyć. Być może,
                 iż w tym właśnie miejscu, gdzie się zgubionym być mniemałem, sądzone mi było znaleźć me
                 zbawienie, jeśli lasom nieobca jest przyjaźń, a górom gościnność.
                     Niewątpliwie  odparł Andrzej  my zaś, Cyganie, umiemy dotrzymać tajemnicy jak nikt
                 na świecie. Tak tedy możesz mi zaufać i otworzyć przede mną twe serce, a w moim
                 znajdziesz zawsze szczerą życzliwość. Preciosa jest bliską moją krewną i posłuszna mi
                 będzie, cokolwiek zechcę z nią uczynić; jeślibyś chciał ją za małżonkę, i ja, i wszyscy jej
                 krewni przyjmiemy cię z radością na męża dla niej; jeśli chcesz z niej uczynić twą
                 przyjaciółkę, nie będziemy się krzywili, pod warunkiem jednak, że będziesz miał pieniądze,
                 gdyż chciwość zawsze i wszędzie nam towarzyszy.
                     Pieniędzy sporo posiadam  rzekł młodzieniec.  W rękawach tej oto koszuli, którą
                 przewiązaną mam przez ramię, spoczywa czterysta dukatów złotych.
                    Tu Andrzej       po   raz   drugi   zaniepokoił     się  śmiertelnie,    wyobrażając      sobie,   że   jego
                 współzawodnik po to tyle pieniędzy zabrał ze sobą, aby odbić mu lub kupić jego zdobycz.
                 Rzekł tedy, choć język plątać mu się zaczynał:
                     Sporo to w rzeczy samej. Nic ci więcej nie pozostaje jak zdjąć maskę i dalejże do dzieła!
                 Dziewczyna nie jest głupia i bez trudu pozna, że dobrze na tym wyjdzie, gdy zgodzi się zostać
                 twoją.
                     Niestety, przyjacielu mój!  zawołał młodzieniec  chcę, abyś wiedział, że gdy szaty
                 pazia na ubiór młynarza przemieniłem, posłuszny byłem innym zgoła względom niż potędze
                 miłości lub pragnieniu posiadania Preciosy; są bowiem w Madrycie samym ładne dziewczęta,
                 które umieją sercem i duszą zawładnąć tak samo i lepiej jeszcze niż najpiękniejsze Cyganki,
                 choć wyznać muszę, że uroda twej krewniaczki przewyższa wszystkie, jakie dotychczas
                 oglądałem; jeśli widzisz mnie w tym stroju, wędrującego piechotą i przez psy pokąsanego,
                 wiedz, że przyczyną tego nie miłość, lecz mój los nieszczęsny.
                    Słuchając tych słów, Andrzej jął z wolna odzyskiwać zachwianą pewność siebie w miarę
                 wzrastającego prawdopodobieństwa, że zamiary chłopca inne były, niż on to sobie był uroił:
                 pragnąc więc położyć          kres nieporozumieniu, począł znowu               zapewniać podróżnego, iż
                 całkowicie może mu zaufać i opowiedzieć swe przygody, a ten odezwał się wreszcie w te
                 słowa:
                     Mieszkałem w Madrycie u pewnego dworzanina, któremu służyłem nie jako panu, ale
                 jako krewnemu. Ten miał syna, jedynego spadkobiercę, który ze względu zarówno na więzy
                 krwi, jakie nas ze sobą łączyły, jak i na to, żeśmy rówieśnicy byli i jedne mieli upodobania,
                 postępował ze mną jak z bratem i żyliśmy w wielkiej ze sobą przyjaźni. Zdarzyło się, że ów
                 młodzieniec zakochał się w pewnej pannie z dobrej rodziny i niewątpliwie byłby ją chętnie
                 pojął za żonę, gdyby, jako dobry syn, nie musiał woli swej zastosować do wymagań swych
                 rodziców, którzy pragnęli dla niego lepszego ożenku. Mimo wszystko jednak składał jej
                 hołdy w tajemnicy przed wejrzeniami tych, których języki mogłyby rozgłosić publicznie jego
                 upodobania; jedynie moje oczy były świadkami jego zamierzeń. Pewnej tedy nocy, którą los
                 wybrał chyba umyślnie, aby nas unieszczęśliwić, gdy przechodziliśmy razem ulicą koło
                 domu, gdzie owa panna mieszkała, ujrzeliśmy stojących u wejścia dwóch mężczyzn  jak
                 nam się zdało, rosłych i silnych. Krewny mój chciał przekonać się, jacy byli owi ludzie, lecz
                 ledwie kilka kroków ku nim postąpił, chwycili obaj za szpady i puginały i skierowali się w
                 naszą stronę, my zaś również dobyliśmy broni i skrzyżowały się nasze miecze. Walka krótką
                 trwała chwilę: rychło nie stało nam przeciwników, gdyż położyliśmy ich trupem dwoma
                 pchnięciami naszych mieczów (dziwny i niebywały wypadek). Gdy takie niepożądane
                 zwycięstwo odniosły  zazdrość mego krewnego i moja, pomocna mu ręka  wróciliśmy do
                 domu i zabrawszy ze sobą wszystkie pieniądze, jakie mogliśmy zagarnąć, udaliśmy się
                 potajemnie do klasztoru świętego Hieronima, gdzie postanowiliśmy przeczekać do rana, aż
                                                                                                                              34






                 wykryją zabójstwo i okaże się, na kogo padną podejrzenia. Dowiedzieliśmy się wkrótce, że na
                 nas żadne nie ciążyły poszlaki, a przezorni zakonnicy poradzili nam, abyśmy wrócili do domu
                 i nieobecnością naszą nie wzbudzali podejrzeń. Jużeśmy byli postanowili do tych rad się
                 zastosować, gdy zawiadomiono nas, że żandarmeria aresztowała we własnym ich domu
                 rodziców panny i ją samą i że spośród służby, która poczyniła zeznania, jedna pokojówka
                 powiedziała, iż pani jej we dnie i nocą częste przechadzki odbywała w towarzystwie mojego
                 krewnego. Poczęto tedy nas szukać, a gdy znaleziono tylko liczne ślady naszej ucieczki, w
                 całej stolicy rozeszła się wieść o naszej winie i uważano nas powszechnie za zabójców dwóch
                 szlachciców (gdyż szlachcicami byli i z najpierwszych rodów). Wreszcie (ile że takie było
                 zdanie hrabiego, mego krewnego i zakonników), przebywszy dwa tygodnie w klasztorze
                 postanowiliśmy       innej   szukać    kryjówki.     Mój    towarzysz,    wraz    z   jednym     z  mnichów,
                 przywdziawszy habit zakonny, poprzez Aragon skierował się do Włoch, zamierzając udać się
                 stamtąd do      Flandrii i    zastosować      się  później do      obrotu,   jaki  by    wzięła   sprawa.    Ja
                 postanowiłem rozstać się z nim, aby losy nasze odmienne były i niezależne od jednej tylko
                 drogi,   którą    byśmy     do   odwrotu      wybrali.    W    inną    tedy   skierowałem       się  stronę    i
                 przedzierzgnąwszy się w pachołka klasztornego, wyszedłem w towarzystwie jednego z
                 zakonników, który opuścił mnie w Talawerze. Stamtąd aż tutaj doszedłem sam, wędrując
                 wciąż z dala od wielkich dróg i oto wczorajszej nocy znalazłem się wśród tych dębów, gdzie
                 zdarzyło mi się wiadome ci już nieszczęście. Jeśli zaś pytałem o drogę do La Roche,
                 uczyniłem to w tym jedynie celu, aby coś odpowiedzieć na pytanie, gdyż doprawdy nie wiem
                 nawet, gdzie leży La Roche, choć przypominam sobie, że wyżej znajdować się musi od
                 Salamanki.
                     Istotnie  rzekł Andrzej  pozostawiłeś La Roche za sobą po prawej ręce i o dwadzieścia
                 mil prawie od miejsca, gdzie się znajdujemy; widzisz więc jak prostą zmierzałeś drogą, jeśli
                 tam się kierowałeś!
                     Zamierzałem właściwie  odparł chłopiec  udać się do Sewilli, gdzie mieszka pewien
                 możny genueńczyk, serdeczny przyjaciel hrabiego, mego krewnego: posyła on często do
                 Genui wielkie ładunki srebra i chcę go prosić, by wyprawił mnie wraz z załogą, która
                 ładunkom tym zwykła towarzyszyć. W ten sposób będę mógł niewątpliwie dostać się do
                 Kartageny, a stamtąd do Włoch, wkrótce bowiem nadejść mają dwie wielkie galery po nowy
                 transport srebra. Oto, druhu miły, moja historia; przyznaj sam: wszak śmiało twierdzić mogę,
                 że owocem jest raczej nieszczęsnego losu niźli fantazją miłosną. Otóż, jeśli zechcecie,
                 panowie Cyganie, towarzyszyć mi aż do Sewilli, skoro również tam zmierzacie, wynagrodzę
                 was sowicie, przypuszczam bowiem, że w waszym towarzystwie wędrując czułbym się
                 bezpieczniejszy niż teraz, kiedy ciągły lęk mnie płoszy.
                     Chętnie wezmą cię moi towarzysze ze sobą  odparł Andrzej  a jeśli nie pójdziesz z
                 naszym taborem (gdyż nie wiem jeszcze, czy do Andaluzji zmierzamy), przyłączymy cię do
                 innego, z którym powinniśmy spotkać się za dwa lub trzy dni; oddając im zaś część
                 pieniędzy, które masz przy sobie, unikniesz jednocześnie innych, większych przykrości.
                    Z tymi słowy Andrzej opuścił go i poszedł zdać reszcie Cyganów relację z opowieści
                 chłopca i jego zamiarów, a nie omieszkał wspomnieć o sowitej zapłacie i wynagrodzeniu,
                 jakie obiecywał. Wszyscy radzili, aby zatrzymać                  go w     taborze; jedna      tylko   Preciosa
                 sprzeciwiała się temu, babka jej zaś oświadczyła, że nie może iść do Sewilli ani w okolice,
                 gdyż o kilka lat wcześniej spłatała tam była figla pewnemu czapnikowi zwanemu Triguillos, a
                 który dobrze był znany w mieście całym. Kazała go, mianowicie, pogrążyć, nagiego z
                 wieńcem cyprysowym na głowie, w kadzi pełnej wody i w takiej pozycji czekać miał aż
                 północ wybije na zegarze; następnie miał wyjść z kadzi, aby wykopać z ziemi wielki skarb,
                 który wedle zapewnień Cyganki, znajdował się jakoby ukryty w pewnej części jego domu.
                 Gdy dobroduszny czapnik usłyszał, że dzwonią                    na   jutrznię, z    takim    pośpiechem      jął
                 wydobywać się ze swej kąpieli, że przewrócił się na ziemię wraz z kadzią, potłukł się i
                                                                                                                              35






                 pokaleczył skorupami, przy czym zawartość kadzi wylała się i nieborak pozostał na wpół
                 pogrążony w wodzie, wołając, że tonie. Przybiegła tedy żona i sąsiedzi ze światłem i ujrzeli
                 go na środku pokoju, czyniącego niby ruchy pływaka: sapał, ciągnął brzuch potężny po
                 podłodze i machał rozpaczliwie nogami i rękoma, wołając wielkim głosem: Ratunku, ludzie!
                 tonę, tonę! Taki go strach ogarnął, że myślał istotnie, iż tonie. Wyłowiono go wreszcie,
                 usunięto niebezpieczeństwo, czapnik przyszedł do siebie i opowiedział, jakiego figla Cyganka
                 mu wypłatała.
                     Mimo wszystko  dodała stara  wykopał we wskazanym miejscu dół na sześć stóp
                 głęboki, choć mówili mu wszyscy, że tylko zadrwić sobie z niego chciałam. I gdyby nie
                 sąsiad, który przeszkodził mu w robocie, bowiem, kopiąc tak bez miary posad domu już
                 sięgał, byłyby się pewno oba budynki zawaliły i pogrzebały go w swych gruzach. Przygoda ta
                 głośną stała się      w mieście i wkrótce nawet chłopcy uliczni pokazywali go palcami,
                 opowiadając o jego łatwowierności i moim figlu.
                    Tą opowieścią objaśniła stara Cyganka, dlaczego nie może iść do Sewilli.
                    Cyganie, którzy wiedzieli już od Andrzeja, że młodzieniec ma przy sobie sporo pieniędzy,
                 przyjęli go bez trudu do swego towarzystwa, zobowiązali się czuwać nad nim, ukrywać go do
                 czasu, jaki sam wyznaczy i postanowili zboczyć na lewo kierując się w ten sposób do La
                 Mancha i królestwa Murcji. Zawołali tedy chłopca i zdali mu sprawę z tego, co postanowili
                 dla niego uczynić. On podziękował, że go do swego grona przyjęli i dał im sto dukatów
                 złotych, aby rozdzielili je między sobą. Datek ten tak rozbroił Cyganów, że z wyniosłych stali
                 się łagodni jak owieczki. Jedna tylko Preciosa niezbyt zdawała się zadowolona z przyjęcia,
                 jakie zgotowano Don Sanchowi (tak bowiem młodzieniec powiedział, że się nazywa, ale
                 Cyganie przechrzcili go na Klemensa i zawsze później nazywali tym imieniem). Również
                 Andrzejowi markotno nieco było, że Klemens ma z nimi pozostać, gdyż zdawało mu się, że
                 bez wielkiej potrzeby zaniechał swych pierwotnych postanowień; ten jednak, jak gdyby czytał
                 w jego myślach, oświadczył między innymi, że nader chętnie pójdzie do królestwa Murcji,
                 blisko bowiem będzie mu stamtąd do Kartageny, a ta okoliczność, w razie rychłego przybycia
                 galer, których oczekiwał, w znacznej mierze ułatwić mu miała podróż do Włoch. Wreszcie,
                 chcąc mieć go bardziej na oku, patrzeć z bliska na jego czyny i śledzić myśli, Andrzej wyraził
                 pragnienie, aby Klemens został jego nieodstępnym towarzyszem, on zaś odpowiedział, że
                 poczytuje sobie ten znak przyjaźni za łaskę niepospolitą. Tak więc od dnia tego przebywali
                 zawsze razem, a dukaty rzucali garściami: biegali, skakali i ciskali dyskiem lepiej niż
                 którykolwiek z Cyganów; rychło rozkochały się w nich Cyganki, a przez Cyganów szanowani
                 byli ponad wszelką miarę.
                    Opuścili tedy Estremadurę i przekroczyli granicę prowincji La Mancha, kierując się z
                 wolna ku królestwu Murcji. We wszystkich wsiach i zagrodach, które spotykali po drodze,
                 odbywały się turnieje gry w piłkę, szermierki, biegu, skoków, rzucania dyskiem i innych
                 popisów siły i zręczności, a wszędzie zwycięzcami byli Andrzej i Klemens, co o Andrzeju
                 samym już wyżej powiedziano. Przez cały ten czas, czyli przez miesiąc z górą, nigdy
                 Klemensowi nie nadarzyła się sposobność, której sam zresztą nie szukał, aby przemówić
                 mógł do Preciosy; aż pewnego dnia, gdy Cyganka i Andrzej stali sami na stronie, Klemens
                 zawołany przez nich przyłączył się do rozmowy i Preciosa odezwała się:
                     Od pierwszej chwili, kiedy przybyłeś do naszego taboru, poznałam cię, Klemensie i
                 przypomniały mi        się   wiersze,   które   dałeś    mi w     Madrycie;     nic  jednak    wówczas nie
                 powiedziałam o tym, gdyż obce mi były zamiary, które cię do nas przywiodły. Gdy
                 dowiedziałam się o nieszczęściu, jakie cię spotkało, ciężko zrobiło mi się na duszy i niepokój
                 jakiś wkradł się do serca, pomyślałam bowiem, że zarówno jak Jan może stać się Andrzejem,
                 zdarzyć się może, iż Don Sancho imię swoje na inne przemieni. Mówię ci to, gdyż wiem od
                 Andrzeja, że powiedział ci już swe prawdziwe nazwisko i zwierzył się przed tobą ze swych
                 zamiarów (w rzeczy samej opowiedział był Klemensowi swe przygody, co pozwalało mu
                                                                                                                              36






                 teraz dzielić się z nim myślami). Nie myśl, że poznawszy cię, mało ci się przysłużyłam, gdyż
                 dzięki szacunkowi, jakim wszyscy mnie tu otaczają i pochlebnemu zdaniu, które o tobie
                 wyraziłam, bez trudu znalazłeś u nas przytułek i dobre przyjęcie: oby ten pobyt twój między
                 nami jak najlepsze miał dla ciebie skutki. Chcę tedy, abyś wywdzięczył mi się za tę moją dla
                 ciebie życzliwość, nie obrzydzając Andrzejowi jego przedsięwzięcia i abyś mu nie przekładał,
                 iż niegodną jest rzeczą prowadzić nadal to życie tułacze; bo choć przypuszczam, że na zawory
                 mojej woli zamknięte są jego pragnienia, przykro by mi jednak było uchwycić w nim
                 najdrobniejszy znak żalu za czyn, który dla mnie popełnił.
                    Odrzekł jej na to Klemens:
                     Nie myśl, Precioso jedyna, że Jan lekkomyślnie postąpił powierzając mi swą tajemnicę.
                 Ja sam pierwej go poznałem, on zaś spojrzeniami własnych oczu zdradził już był przede mną
                 swe zamiary; sam pierwej powiedziałem mu jego prawdziwe imię i odgadłem bez trudu, pod
                 jakim jarzmem ugięła się jego wola, a on darząc mnie zaufaniem, na które rzetelnie sobie
                 zasłużyłem, mojemu milczeniu powierzył swą tajemnicę: on sam niechaj będzie świadkiem,
                 iż pochwaliłem jego postanowienie i wybór środków, jaki uczynił, aby dopiąć celu. Nie
                 jestem bowiem, Precioso, tak krótkowzroczny, abym nie miał zrozumieć, jak daleko sięga
                 władza gładkiego oblicza; twoja zaś uroda, ile że przekracza granice wszelkiej ziemskiej
                 doskonałości, wystarcza, aby rozgrzeszyć winowajcę z największych błędów, jakie dla ciebie
                 popełnił, jeśli błędami nazwać można te, które tak niepokonanych przyczyn są wynikiem.
                 Dzięki ci, pani, za wszystko, co powiedziałaś o mnie, aby mi wstęp do kompanii tej ułatwić:
                 wywdzięczę       ci   się  życząc     wam     obojgu,    aby    to   miłosne    zagmatwanie       szczęśliwie
                 doprowadziło was do celu, abyś ty z Andrzejem twoim zasłużonej zażyła rozkoszy, Andrzej
                 zaś ze swą Preciosą, za zgodą swych rodziców i aby w oczach naszych z tak dorodnego
                 związku powstały najpiękniejsze latorośle, jakie wydać może przezorna matka-natura. Oto
                 czego ci życzę, Precioso, a to samo zawsze powtarzać będę twemu Andrzejowi i przekonana
                 być możesz, że nie usłyszy on ode mnie jednego słowa, które by zdolne było odwrócić go od
                 jego rozsądnych postanowień.
                    W tak wyborne szaty ubrał Klemens swą przemowę, że Andrzej nie wiedział, czy
                 zakochany przed nim stoi, czy pochlebca; tak lotna jest bowiem piekielna choroba zazdrości,
                 że czepia się nawet okruszyn słonecznego pyłu, a zakochany cierpi i rozpacza, gdy któraś z
                 nich dotknie przedmiotu jego miłości. Mimo wszystko jednak, Andrzej nie dopuścił do siebie
                 uczucia zazdrości, ufny raczej w dobroć Preciosy niż w swą szczęśliwą gwiazdę; zawsze
                 bowiem tak bywa, że zakochani uważają się za nieszczęśliwych, póki nie osiągną celu swych
                 pragnień. Wreszcie Andrzej i Klemens byli towarzyszami i serdecznymi przyjaciółmi: nikt
                 przy tym wątpić nie mógł ani o dobrych zamiarach Klemensa, ani o umiarkowaniu i
                 skromności Preciosy, która nigdy nie dała Andrzejowi powodów do zazdrości.
                    Klemens rozmiłowany był w poezji, czego dowodem wiersze, które dał Preciosie, a
                 Andrzej rymy czasem składał, obydwaj zaś byli wielkimi zwolennikami muzyki. Zdarzyło się
                 tedy, że pewnego wieczoru, gdy stali obozem w dolinie, o cztery mile od granicy Murcji,
                 Andrzej usadowił się u stóp moreli, a Klemens pod dębem, ujęli obaj gitary w dłonie i dla
                 rozrywki,    zachęceni     ciszą   nocną,    zaśpiewali,    odpowiadając       sobie   kolejno    następujące
                 wiersze:
                                                           Andrzej
                                      Spojrzyj, Klemensie, na te gwiazd miriady,
                                             Które tak niebo złocą,
                                             Że noc już nie jest nocą
                                      I że dzień przy niej zda się prawie blady:
                                             W tym wzorze ujrzysz snadnie,
                                                                                                                              37






                                      Jeśli twój umysł te rzeczy odgadnie,
                                             Że to kochanki szata,
                                      Gdzie się przesila wszelkie piękno świata.
                                                           Klemens
                                      Gdzie się przesila wszelkie piękno świata
                                             I gdzie nieoceniona
                                             Pani białego łona,
                                      Dobroci pełna młode pędzi lata.
                                             Tam wieczne płoną zorze,
                                      Ale myśl ludzka sięgnąć jej nie może,
                                             Gdy nie ma na swej pieczy
                                      Wzniosłych i dziwnych, i cudownych rzeczy.
                                                           Andrzej
                                      Wzniosłych i dziwnych, i cudownych rzeczy...
                                             O, niebywałe słowa!
                                             Niewysłowiona mowa,
                                      Która, jak balsam, chore serce leczy.
                                             O, Cyganko, twe imię
                                      Tak jest podziwu godne i olbrzymie,
                                             Że słów mu już nie trzeba,
                                      Aby błyszczało wśród ósmego nieba.
                                                           Klemens
                                      Aby błyszczało wśród ósmego nieba
                                             Jest pragnień naszych celem,
                                             Gdy pod jej nogi ścielem
                                      Pieśni, zaiste, godne uczcić Feba:
                                             Dźwięk bowiem jej imienia,
                                      Muzykę niecąc, błogość zapomnienia
                                             Wszem zmysłom pozostawi,
                                      Serce pocieszy i pobłogosławi.
                                                           Andrzej
                                      Serce pocieszy i pobłogosławi
                                             Syreny dźwięczne pienie,
                                             Gdy ponad wód szemrzenie
                                      Rzewnie płynące, senne dzieje prawi:
                                             Toż i Cyganka młoda,
                                      Której najmniejszą chlubą  jej uroda,,
                                             Mojego serca dziecię 
                                                                                                                              38






                                      Gwiazdą wśród nieba, motylem na kwiecie.
                                                           Klemens
                                      Gwiazdą wśród nieba, motylem na kwiecie
                                             Nadobna jest Preciosa,
                                             Z porankiem  świeża rosa,,
                                      Zefir w upalnym igrający lecie;
                                             Lecz czasem, na kształt gromu,
                                      W niewinne serce godzi po kryjomu,
                                             Przemienia lód w płomienie,
                                      A śmierć nam niosąc, gasi w nas pragnienie.
                    Zdawało się, że        wolny wędrowiec i w kajdany miłosne okuty Andrzej, nierychło
                 zaprzestaną swych śpiewów, gdy nagle za ich plecami rozległ się głos Preciosy, która
                 usłyszała ich była z daleka. Umilkli więc pieśniarze, wstrzymali oddech i słuch natężyli:
                 Preciosa z niewysłowionym wdziękiem, jak gdyby w odpowiedzi na ich słowa, śpiewała (nie
                 wiem, czy przez nią samą naprędce ułożone, czy też z góry przygotowane) następujące
                 zwrotki:
                                      Gdy w miłosnej tej przygodzie
                                      Serce moje się lubuje,
                                      Więcej zasług przypisuję,
                                      Cnocie mojej niż urodzie.
                                      Najskromniejsze drzewko boże,
                                      Jeśli stale rośnie w górę,
                                      Przez wzrost własny, czy naturę,
                                      Aż do nieba sięgnąć może.
                                      Jam miedziane jest naczynie
                                      Polewane kruszcem cnoty,
                                      Które, lśniąc się jak sprzęt złoty,
                                      Zbytkiem bogactw nie zasłynie.
                                      Ani cieszy mnie, ni boli
                                      Cudza miłość albo wzgarda,
                                      Bowiem losu ręka twarda
                                      Mojej musi słuchać woli.
                                      Co należy do mnie  czynię::
                                      Prosta życia mego droga;
                                      Reszta leży w ręku Boga,
                                      A sąd jego mnie nie minie.
                                      Wiedzieć chcę, czy gładkie lice
                                      Takie miewa przywileje,
                                      Że i ja tam zajaśnieję,
                                      Gdzie mieszkają anielice.
                                                                                                                              39






                                      Gdy są równe między sobą
                                      Dusze, pana czy prostaka,
                                      Będzie mogła byle jaka
                                      Wśród królewskich być ozdobą.
                                      Jeden tylko żal mam w łonie,
                                      A ten jest mi w gardle kością,
                                      Że majestat wraz z miłością
                                      Nie na jednym siada tronie.
                    Umilkła Preciosa, zaś Klemens i Andrzej powstali, aby ją powitać. Rozmawiali później
                 poważnie długą chwilę, a Cyganeczka w słowach swoich okazała tyle rozumu i dowcipu, że
                 Klemens pojął nareszcie, jakim pobudkom posłuszny był jego towarzysz, gdy zamiary swe
                 począł w czyn wprowadzać, gdyż do owej chwili śmiałe postanowienie Andrzeja w cichości
                 ducha przypisywał raczej jego młodym latom niż dojrzałej rozwadze.
                                                                        ***
                    Nazajutrz     wczesnym       rankiem     zwinięto    namioty     i  tabor    przeniósł    się  do   pewnej
                 miejscowości w okręgu Murcji położonej, a odległej od miasta o trzy mile. Tam spotkała
                 Andrzeja przygoda, w której o mały włos życia nie postradał. Gdy według zwyczaju dano już
                 alkadowi miejscowemu na zastaw kilka urn i srebrnych przedmiotów, Preciosa ze swą babką,
                 Krystyną i dwiema jeszcze Cygankami, a także Klemens i Andrzej, zamieszkali w gospodzie
                 należącej do pewnej bogatej wdowy, która miała córkę siedemnasto- czy osiemnastoletnią:
                 córka bardziej swobodą obyczajów odznaczała się niż pięknością, a nazywała się Janina
                 Carducha. Ta, gdy ujrzała tańce wykonywane przez Cyganki i Cyganów, została od diabła
                 opętana i tak gwałtowną miłością zapałała do Andrzeja, że postanowiła zwierzyć mu się ze
                 swego uczucia i nakłonić go, aby ją pojął za żonę, choćby wszyscy jej krewni mieli się temu
                 opierać. Szukać więc jęła okazji, aby zamiary swoje mu wyjawić i znalazła ją wreszcie na
                 podwórku, skąd Andrzej zabrać miał dwa młode osły. Gdy go ujrzała, zbliżyła się doń i
                 pośpiesznie, aby przez nikogo nie zostać spostrzeżoną, rzekła:
                     Andrzeju (znała już bowiem jego imię)  nie mam męża i jestem bogata, gdyż matka
                 moja, prócz mnie, innych dzieci nie ma, a do niej należy ta gospoda; posiada też rozległe
                 winnice pod miastem i cztery inne jeszcze domy. Spodobałeś mi się: jeśli chcesz pojąć mnie
                 za żonę, mów prędko i jeśli rozsądny jesteś, pozostań ze mną, a przekonasz się, jakie życie
                 razem będziemy prowadzili.
                    Zdumiał się Andrzej na te słowa i bez namysłu, zastosowując się w tym do życzenia
                 Janiny, odparł jej:
                     Panienko szanowna,           zaręczony już       jestem i    po słowie;     zresztą    my,   Cyganie,     z
                 Cygankami tylko się żenimy. Niech Pan Bóg waszmościankę wynagrodzi za łaskę, jaką
                 chciała mi uczynić, ale jam jej niegodzien.
                    O mały włos nie padła zemdlona Janina, usłyszawszy z ust Andrzeja tę ostrą odmowę i
                 zapewne byłaby mu odpowiedziała, gdyby w tejże chwili nie ujrzała wchodzących na
                 podwórko Cyganek jakichś. Uciekła więc zawstydzona, namyślając się, w jaki sposób
                 mogłaby zemsty dokonać.
                    Andrzej, ile że był rozważny, postanowił wziąć nogi za pas i umykać co żywo od tej
                 okazji, którą sam diabeł mu nastręczał, gdyż w oczach dziewczyny wyczytał, że bez więzów
                 małżeńskich się nie obejdzie, jeśliby chciał narzucić jej swoją wolę, a nie pragnął bynajmniej
                 sam na sam z nią się zmierzyć; poprosił tedy Cyganów, aby tejże nocy opuścili miejscowość.
                                                                                                                              40






                 Oni zawsze posłuszni mu byli, i tym więc razem bez zwłoki zamiar w czyn wprowadzając,
                 odebrawszy od alkada złożone na jego ręce fanty, ruszyli w drogę.
                    Panna Carducha widząc, że wraz z Andrzejem ulatuje jakoby połowa własnej jej duszy i że
                 nie pozostaje jej dosyć czasu, aby upomnieć się mogła o spełnienie swych pragnień,
                 postanowiła zmusić Andrzeja do pozostania w mieścinie, skoro woli jego nie umiała skłonić
                 ku sobie. Sprawnie więc, w tajemnicy i z całą przebiegłością, jakiej tylko jej złe zamiary
                 nauczyć ją mogły, poznawszy, które były rzeczy Andrzeja, umieściła między nimi cenny
                 sznur korali, dwie tace srebrne i kilka innych drobiazgów ze swych kosztowności. Ledwo
                 Cyganie opuścili gospodę, wszczęła alarm wołając, że złodzieje ci ukradli wszystkie jej
                 klejnoty. Rychło, zwabieni krzykami, zjawili się przedstawiciele sprawiedliwości, a w ślad za
                 nimi zbiegli się wszyscy mieszkańcy miasteczka. Cyganie zatrzymali się i jęli przysięgać, że
                 do żadnej winy się nie poczuwają, wzywając obecnych, aby obejrzeli zawartość wszystkich
                 wozów i wszystkie zapasy, jakie były w taborze. Zaniepokoiła się stara Cyganka, lękając się,
                 aby przy tej rewizji nie odkryto błyskotek Preciosy i szat Andrzeja, które ona nader starannie i
                 szczelnie w ukryciu przechowywała. Lecz poczciwa panna Carducha obawom tym rychło
                 sama kres położyła, bo ledwo dwa tłomoki przetrząsnęli, poleciła ceklarzom, aby odszukali
                 rzeczy należące do owego Cygana-tancerza, którego widziała dwukrotnie, jak wchodził do jej
                 mieszkania, przypuszczała bowiem, że u niego znajdować się mogły skradzione przedmioty.
                 Zrozumiał Andrzej, że o nim mowa i rzekł ze śmiechem:
                     Panienko szanowna, oto moja garderoba i oto mój wierzchowiec z tłomokami. Jeśli
                 wśród tych rzeczy znajdziesz waszmościanka swą własność, wynagrodzę ci szkodę w
                 czwórnasób, a przy tym bez szemrania poddam się karze, która według prawa złodziejom
                 grozi.
                    Poczęli więc przedstawiciele sprawiedliwości rozjuczać osła, otwierać tłomoki i wkrótce
                 natrafili na zrabowane niby rzeczy. Andrzej tak zdumiał się na ten widok, że stanął jak wryty
                 i słowa nie mógł przemówić.
                     Cóż, nie odgadłam?  rzekła Janina  spójrzcie tylko na tę twarz poczciwą, pod którą
                 kryje się złodziejska dusza.
                    Alkad miejscowy, który obecny był przy całej tej scenie, począł odgrażać się przeraźliwie
                 Andrzejowi i wszystkim Cyganom, nazywając ich opryszkami i złodziejami wielkich dróg.
                 Andrzej milczał zdumiony i gubił się w przypuszczeniach, nie podejrzewając ani na chwilę,
                 aby podstęp był dziełem panny Carduchy. Zbliżył się doń tymczasem pewien żołnierz od
                 innych strojniejszy, bratanek alkada i rzekł:
                     Patrzcie mi go, jak się zamyśliło Cyganiątko, złodziejskie nasienie. Założyłbym się, że
                 grymasy jeszcze będzie czynił i nie przyzna się do winy, choć wszelkie dowody mamy w
                 ręku. Trzeba by was wszystkich na galery wsadzić: lepszą by minę miał taki nicpoń służąc
                 Jego Królewskiej Mości niż teraz, kiedy tańcząc chodzi od wioski do wioski i kradnie po
                 gospodach i zagrodach. Na honor żołnierski, chętnie bym go jednym szturchańcem do nóg
                 sobie powalił.
                    To mówiąc żołnierz nagłym ruchem podniósł rękę i wymierzył Andrzejowi taki policzek,
                 że wywiódł chłopca z odrętwienia i przypomniał mu, że nie nazywa się Andrzej Caballero,
                 ale Jan i szlachetnym ród swój mieni. Rzucił się tedy na żołnierza i wyrwawszy mu w
                 uniesieniu z pochwy własną jego szpadę, aż po rękojeść zanurzył mu ją w łono, tak że
                 ugodzony śmiertelnie, padł na ziemię.
                    Tu dopiero na dobre rozległy się krzyki tłumu, tu gniewem zapłonął wuj alkad, omdlała
                 Preciosa, a Andrzej zmieszał się widząc ją bez zmysłów. Wszyscy chwycili za broń i rzucili
                 się ku zabójcy; wzrósł popłoch, wzmogły się krzyki, Andrzej zaś, zajęty cuceniem Preciosy,
                 nie bronił się wcale; a Klemensa nie było przy tej nieszczęsnej scenie, gdyż wraz z wozami
                 wyszedł już był z miasteczka. Wreszcie tak wielka chmara ludzi rzuciła się na Andrzeja, że w
                 okamgnieniu został obezwładniony i w dwa potężne łańcuchy zakuty. Chętnie by alkad kazał
                                                                                                                              41






                 na miejscu go powiesić, gdyby mógł to uczynić: musiał jednak odesłać winowajcę do Murcji,
                 gdyż zależny był od jej jurysdykcji. Wyprawiono Andrzeja dopiero nazajutrz, tymczasem zaś
                 spędził dzień pełny męczarni i poniżeń, które znosić musiał od niecnego alkada, jego
                 urzędników i mieszkańców miasteczka.
                    Alkad uwięził wszystkich Cyganów, jacy wpadli w jego ręce, ale większość umknęła, a
                 między tymi znajdował się i Klemens, który lękał się, by go nie schwytano i nie poznano.
                    Następnego dnia, z raportem o zaszłych wypadkach i tłumem Cyganów, otoczeni licznym
                 zastępem zbrojnych, alkad i jego urzędnicy wkroczyli do Murcji. Między innymi była i
                 Preciosa, Andrzej zaś w łańcuchach, z rękami zakutymi w kajdany, jechał na mule. Wszyscy
                 mieszkańcy Murcji wyszli na ich spotkanie, wiedziano już bowiem o zabójstwie żołnierza.
                 Ale uroda Preciosy dnia tego tak rzucała się w oczy, że nie znalazłbyś między ciekawymi ani
                 jednego, który by patrzył na nią i nie podziwiał. Wiadomość o przybyciu do miasta nadobnej
                 Cyganki doszła do uszu pani korregidorowej, która zaciekawiona wymogła na swym mężu,
                 aby jej jednej nie zamknięto w więzieniu. Wszyscy inni poszli pod klucz. Andrzeja zaś
                 umieszczono oddzielnie w ciasnej celi; rychło mrok, jaki tam panował, a nade wszystko brak
                 Preciosy, która dlań światłem była, w taki stan go wprawiły, że zdało mu się, iż do grobu
                 chyba tylko będzie musiał stąd powędrować.
                    Preciosę wraz z jej babką przywiedli przed panią korregidorową, a ta, gdy ją ujrzała,
                 rzekła:
                     Prawdę mówią ci,, którzy tak chwalą jej urodę.
                    Podszedłszy do niej tkliwie ją ucałowała i nie mogła nasycić się jej widokiem. Spytała
                 starą Cygankę, ile lat dziewczyna mieć może.
                     Piętnaście lat  odparła zapytana..  O dwa miesiące może się mylę,, nie więcej.
                     Tyle by miała teraz moja biedna Konstancja  rzekła korregidorowa.  Niestety, widok
                 tej dziewczyny przypomniał mi mój los nieszczęsny.
                    Tu Preciosa jęła korregidorową po rękach całować i zalewając się łzami, zawołała:
                     Pani, Cygan, którego uwięziono, jest bez winy, bo tamci wywiedli go z cierpliwości:
                 nazwano go złodziejem, a nic nie ukradł; uderzono go w twarz, a w twarzy tej odzwierciedla
                 się  jeno   dobroć     jego   serca.   Zaklinam     cię   na   Boga,    pani,  uczyń,    aby    osądzono     go
                 sprawiedliwie: niechaj pan korregidor nie kwapi się z wymiarem kary, którą prawo mu grozi.
                 A jeśli w oczach twoich łaskę znalazła moja uroda, zachowaj mi ją zachowując życie
                 uwięzionemu, bo jeśli jego stracę, jednocześnie i na mnie wyrok śmierci padnie. On
                 przeznaczony      mi    jest  na   małżonka,     a   przeszkody     niepośledniej     wagi    sprawiły,    żem
                 dotychczas     mu    jeszcze    ręki  nie   oddała.    Jeśli  pieniędzy     potrzeba,    aby   uzyskać     dlań
                 przebaczenie     skarżącej    strony, sprzedamy przez licytację            publiczną     cały nasz     tabor i
                 zapłacimy więcej, niż będą mogli od nas zażądać. O pani, jeśli wiesz, czym jest miłość, jeśli
                 czułaś ją kiedy w sercu, jeśli i dziś jeszcze swego męża kochasz, zlituj się nade mną, gdyż
                 kocham tego, który mi przeznaczony, całym moim sercem i duszą.
                    Przez cały czas, gdy to mówiła, Preciosa ani na chwilę nie puszczała rąk korregidorowej
                 ani odrywała wzroku od jej oczu, lejąc przy tym obficie gorzkie łzy bólu i skargi.
                    Tymczasem nadszedł pan domu, a zastając swą żonę i Preciosę, obie we łzach całe i
                 uściskiem splecione, stanął zdumiony zarówno ich płaczem jak pięknością Cyganki. Zapytał,
                 jaka była tej rozpaczy przyczyna, a Preciosa nie dała mu czekać na odpowiedź, bo puściwszy
                 ręce korregidorowej rzuciła się do nóg korregidora, wołając:
                     Panie, litości! Jeśli narzeczony mój umrze, mnie z nim razem zaniosą do grobu.
                 Niewinny jest, ale jeśli winien, niechaj na mnie spadnie kara; a jeśli to być nie może, niechaj
                 przynajmniej sprawa zostanie odłożona, aż znajdzie się sposób przywrócenia mu wolności.
                 Temu, który złą wolą nie zgrzeszył, z łaski nieba przyjść może ocalenie.
                    Nowym zdumieniem napełniły korregidora rozsądku pełne słowa Cyganki i gdyby nie był
                 się lękał miękkości serca okazać, wraz z nią zalałby się łzami.
                                                                                                                              42






                    Stara Cyganka tymczasem zdawała się ważyć w myśli wielkie a dziwne rzeczy i wreszcie,
                 po długim namyśle, rzekła:
                     Niechaj waszmoście, państwo moi, poczekają chwilę: postaram się ja, aby ten płacz w
                 śmiech się obrócił, choćbym to miała życiem przypłacić.
                    To rzekłszy wyszła śpiesznie, pozostawiając obecnych zmieszanych i zdziwionych jej
                 słowami.
                    W oczekiwaniu aż stara powróci, ani na chwilę nie zaprzestawała Preciosa łez i błagań i
                 myśląc, jak by przysłużyć się sprawie narzeczonego, powzięła już była zamiar zawezwać jego
                 ojca. Tymczasem zjawiła się stara Cyganka z niewielką szkatułką pod pachą i rzekła
                 korregidorowi i jego żonie, aby wraz z nią weszli do sąsiedniej komnaty, zamierzała bowiem
                 w tajemnicy wielkie wyjawić im rzeczy. Korregidor myśląc, że chce mu wyjawić jakieś
                 kradzieże przez Cyganów popełnione, wraz z nią i swą żoną przeszedł do garderoby, gdzie
                 Cyganka, rzuciwszy się przed nimi na kolana, rzekła:
                     Jeśli dobra wieść, którą wam niosę, nie wystarczy, aby wyjednać mi przebaczenie za
                 wielki grzech, jaki popełniłam; gotowa jestem bez szemrania przyjąć karę, którą postanowicie
                 mi wymierzyć. Ale zanim wam rzecz całą wyjawię, chciałabym, abyście mi waszmość
                 państwo powiedzieli, czy znacie te przedmioty.
                    Tu wręczyła korregidorowi szkatułkę, którą przyniosła ze sobą, on zaś, otworzywszy ją,
                 ujrzał wewnątrz jakieś błyskotki dziecięce, nie mógł jednak zrozumieć, co by mogły oznaczać
                 te przedmioty. Rzuciła też na nie okiem pani korregidorowa, ale i ona nic pojąć nie mogła.
                 Rzekła więc tylko:  Muszą to być ozdoby jakiegoś małego dziecka..
                     Tak jest istotnie  odparła Cyganka  a do jakiego dziecka należą, dowiecie się
                 waszmość państwo z pisma, które na tym złożonym papierze się znajduje.
                    Korregidor skwapliwie rozłożył papier i przeczytał:
                    Dziewczynka nazywała się Donna Konstancja de Acevedo y de Meneses, jej matka 
                 Donna Guiomar de Meneses, ojciec  Don Fernando de Acevedo, kawaler orderu Calatravy.
                 Porwałam ją w dniu Wniebowstąpienia Pana naszego Jezusa Chrystusa, o godzinie ósmej
                 rano, roku tysiąc pięćset dziewięćdziesiątego piątego; miała dziewczynka na sobie ozdoby,
                 które w tej szkatułce się znajdują.
                    Ledwo korregidorowa usłyszała, co pismo opiewało, poznała drobiazgi, które przed nią
                 leżały, podniosła je do ust i, wycałowawszy je po tysiąc razy, padła zemdlona. Rzucił się ku
                 niej korregidor nie pytając nawet Cyganki o swą córkę, ona zaś, gdy zmysły odzyskała,
                 rzekła:
                     Poczciwa kobieto, aniele raczej niż Cyganko! Gdzież jest właściciel tych błyskotek,
                 gdzie, mówię, dziecina, do której należą te przedmioty?
                     Gdzie jest, pani? Ależ w tym domu  odparła stara  toż to owa Cyganeczka, która przed
                 chwilą łzy ci z oczu wycisnęła, a z wszelką pewnością powiedzieć mogę, że jest córką
                 waszmościny, gdyż z twego domu ją wykradłam w dniu i godzinie, które na piśmie są
                 wymienione.
                    Na te słowa korregidorowa zrzuciła sandałki, które miała na nogach, i pędem pobiegła do
                 sali, gdzie pozostawiła była Preciosę. Zastała ją otoczoną ochmistrzyniami i służebnicami i
                 jeszcze płaczącą. Rzuciła się ku niej i nie wymówiwszy ani słowa, skwapliwie jęła odpinać jej
                 stanik. Spojrzała, czy ma poniżej lewej piersi rodzaj małego znamienia białego, z którym na
                 świat przyszła i znalazła je bez trudu, a było już duże, urosło bowiem z wiekiem; następnie
                 niemniej skwapliwie rozzuła ją i ukazała się noga śnieżnej białości, jak z marmuru wykuta:
                 znalazła korregidorowa to, czego szukała, ujrzała bowiem, że dwa ostatnie palce prawej nogi
                 częściowo były zrośnięte, którego to zrośnięcia nie chcieli przeciąć w dzieciństwie, aby jej
                 bólu nie sprawić. Znak pod piersią, palce u nogi, błyskotki, dzień porwania, wyznanie
                 Cyganki, wreszcie wzruszenie i radość, jakie ogarnęły rodziców, gdy ją ujrzeli, utwierdziły
                 korregidorową w przekonaniu, że Preciosa była w istocie jej córką; toteż chwyciwszy
                                                                                                                              43






                 dziewczynę w ramiona, pociągnęła ją za sobą do komnaty, gdzie znajdowali się korregidor i
                 Cyganka. Preciosa dała się unieść, zdumiona i zakłopotana, nie wiedziała bowiem, w jakim
                 celu poddano ją tym wszystkim próbom i czemu korregidorowa niesie ją teraz w swych
                 objęciach i okrywa pocałunkami. Znalazła się wreszcie Donna Guiomar, wraz ze swym
                 cennym ciężarem, przed obliczem swego małżonka i rzucając Preciosę w objęcia korregidora,
                 rzekła:
                     Oto, panie, twa córka, Konstancja. Ona to bez wątpienia, gdyż widziałam obydwa znaki:
                 i między palcami, i pod piersią. Zresztą mówiło mi o tym własne serce od pierwszej chwili,
                 kiedy ją ujrzałam.
                     Nie wątpię o tym wcale  rzekł korregidor ściskając Preciosę  gdyż i moje serce to
                 samo odgadło. A zresztą, cudem chyba tyle znaków nieomylnych mogło się skupić na niej.
                    Domownicy tymczasem chodzili zadziwieni pytając jedni drugich, co by to wszystko
                 znaczyć miało i najrozmaitsze czynili domysły, ale wszystkie dalekie były od prawdy. Któż
                 by bowiem przypuszczał, że ta Cyganka młoda była pańską córką?
                    Korregidor polecił swej żonie, starej Cygance i Preciosie, aby całe wydarzenie zachowały
                 w tajemnicy, póki on sam wszystkiego nie wyjawi. Oznajmił również starej, że wybacza jej
                 krzywdę, jaką mu wyrządziła wydzierając mu połowę jego duszy, gdyż na takie przynajmniej
                 wynagrodzenie zasłużyła sobie zwracając mu ten skarb nieoceniony. Dodał, że jedno go tylko
                 boli: iż wiedząc, jakiego rodu była Preciosa, zaręczyła ją z Cyganem, a przy tym ze
                 złodziejem i mordercą.
                     Ach, ojcze panie!  zawołała Preciosa  nie jest on Cyganem ani złodziejem, choć
                 prawda to, że zabił człowieka. Ale ten, którego zgładził ze świata, zbezcześcił go: nie mógł
                 więc postąpić inaczej, jak pokazać kim jest i zabić oszczercę.
                     Jakże to??  rzekła Donna Guiomar  nie jest Cyganem??
                    Tu stara Cyganka opowiedziała pokrótce historię Andrzeja Caballero i wyjawiła, że był
                 synem pana Franciszka de Carcamo, kawalera orderu Santiago, że nazywał się Jan de
                 Carcamo i był kawalerem tego orderu, którego oznaki oddał jej był, gdy ubiór rycerski
                 zmienił na odzież Cygana. Opowiedziała również, jaka umowa została zawarta między nim a
                 Preciosą, gdy zobowiązali się dwa lata przeczekać, zanim postanowią ostatecznie czy pobrać
                 się im wypadnie. Dodała wreszcie słów kilka o obyczajności obydwojga młodych i o dobroci
                 charakteru Jana.
                    Wszystko to równie niemal zadziwiło uszczęśliwionych rodziców jak odnalezienie ich
                 córki, a korregidor kazał starej przynieść ubiór i oznaki rycerskie Andrzeja. Uczyniła, co jej
                 polecono, i wróciła wkrótce w towarzystwie jakiegoś Cygana, który niósł za nią szaty.
                    Podczas gdy stara tak chodziła i wracała, uszczęśliwieni rodzice zadawali Preciosie
                 tysiączne pytania, na które ona odpowiadała z takim rozsądkiem i wdziękiem, że pokochaliby
                 ją, choćby nawet nie byli poznali w niej swej córki. Zapytali tedy czy żywiła dla Jana głębsze
                 jakieś uczucie. Odpowiedziała im na to, że czuje dlań tyle przyjaźni, ile winna mu była
                 okazać przez wdzięczność, iż dla niej poniżył się aż do cygańskiego stanu; od rodziców
                 jednak zależeć miało, do jakich granic wdzięczność tę posunie.
                     Dość słów,, Precioso, córko miła  rzekł korregidor  (chcę bowiem, aby to imię Preciosy
                 pozostało ci na pamiątkę, iżeśmy cię, straciwszy, w tak cudowny sposób odzyskali): dość już,
                 ja bowiem, jako twój ojciec, postaram się dać ci męża godnego twojego nazwiska.
                    Słysząc te słowa westchnęła Preciosa, a matka jej, ile że domyślna była, zrozumiała, że jej
                 córka wzdycha z miłości dla Jana; rzekła więc zwracając się do męża:
                     Panie mój, skoro Jan de Carcamo tak możnego jest rodu i taką miłością pała dla naszej
                 jedynaczki, czemuż byśmy jemu nie dali jej za żonę?
                    Odrzekł jej na to korregidor:
                     Ledwośmy dzisiaj ją znaleźli, a już chciałabyś waszmościna, abyśmy znowu ją stracili?
                 Radujmy się nią przez czas jakiś, ale nie wydawajmy jej za mąż, gdyż w ten sposób nie naszą
                                                                                                                              44






                 już będzie, lecz męża.
                     Prawda to, panie  rzekła korregidorowa  każ jednak wypuścić Jana na wolność, gdyż
                 zamknięty być musi w jakiejś ciemnicy, a bardziej pewno niż obawa kary, która go czeka,
                 dręczy go teraz wilgoć i robactwo ohydne, to utrapienie ustawiczne nieszczęsnych więźniów,
                 oczekujących wśród ciągłej nocy rychłoli dzień nastanie i uwolni ich od cierpień i złego
                 towarzystwa, na które są wystawieni.
                     Pójdę się z nim zobaczyć, udając niby, że po zeznania przychodzę. Raz jeszcze
                 powtarzam, że nikt nie powinien wiedzieć o tym, co się wydarzyło, dopóki ja sam nie zwolnię
                 was z tajemnicy.
                    To rzekłszy korregidor ucałował Preciosę i udał się do więzienia. Wszedł do celi, gdzie
                 Andrzej był zamknięty, poleciwszy straży, aby go sam na sam z więźniem pozostawiono.
                 Zastał go z pętami na nogach i rękami zakutymi w kajdany. Cela była ciemna, ale korregidor
                 kazał odsłonić okienko w suficie, przez które skąpy promień światła wdarł się do wnętrza.
                 Ujrzawszy Andrzeja, rzekł:
                     Cóż, dobre to mieszkanie? W ten sposób chciałbym ja trzymać na smyczy wszystkich
                 Cyganów, którzy po Hiszpanii wędrują, aby skończyć z nimi od jednego razu, podobnie jak
                 Neron niegdyś w Rzymie poczynał sobie ze swymi nieprzyjaciółmi. Wiedz, złodzieju nazbyt
                 pyszny, że jestem korregidorem tego miasta i chcę z ust twoich usłyszeć, czy prawdą jest, iż
                 pewna Cyganka, imieniem Preciosa, która w waszym gronie przebywała, miała ci być
                 poślubiona.
                    Usłyszawszy te słowa, Andrzej pomyślał zrazu, że korregidor zakochać się musiał w
                 Preciosie; zazdrość bowiem jest ciałem tak lotnym, że w inne przenika nie naruszając ich
                 wcale. Mimo wszystko jednak, odparł:
                     Jeśli Preciosa powiedziała, że jestem jej narzeczonym, prawda to; jeśli zaś powiedziała,
                 że nim nie jestem, również rzekła prawdę, gdyż być nie może, aby z jej ust wyszło kłamstwo.
                     Tak prawdomówna jest??  zauważył korregidor  jak na Cygankę, wielka to zaleta. Otóż,
                 chłopcze, powiedziała w istocie żeś przeznaczony jej na małżonka, ale że ręki ci jeszcze nie
                 oddała. Sądząc z rozmiarów twej winy, wnoszę, że zostaniesz na śmierć skazany; ona zaś
                 dowiedziawszy się o tym, poprosiła mnie, abym jej pozwolił przed wykonaniem wyroku cię
                 poślubić, szczęśliwa bowiem będzie, gdy zostanie wdową po tak wielkim rzezimieszku.
                     Niechże więc waszmość, panie korregidorze, spełni jej prośbę; gdy bowiem poślubiona
                 mi zostanie, bez szemrania na tamten świat się przeniosę, wiedząc, że opuszczam to życie
                 jako jej małżonek.
                     Wielce musisz ją kochać  rzekł korregidor..
                     Kocham ją tak niezmiernie  odparł więzień  że miłości mej słowami wyrazić
                 niepodobna. Otóż, mości korregidorze, niechaj sprawa moja zostanie wyjaśniona: zabiłem
                 człowieka, który na mój honor godził; kocham Cygankę, o której mowa, umrę bez żalu, gdy
                 wiedzieć będę, że jej łaska mi towarzyszy, a łaska Nieba, wiem, że nas nie opuści, skorośmy
                 wierni byli nieodstępnie naszym obopólnym zobowiązaniom.
                     Dziś wieczorem tedy przyślę po ciebie  rzekł korregidor  i w domu moim Preciosa
                 zostanie ci poślubiona, a jutro w południe będziesz wisiał na szubienicy: w ten sposób
                 uczynię zadość i sprawiedliwości, i waszym wspólnym pragnieniom.
                    Andrzej wyraził mu swą wdzięczność, po czym korregidor wrócił do domu i zdał sprawę
                 Preciosie i jej matce z rozmowy, którą miał z Janem i ze swych istotnych zamiarów.
                    Podczas nieobecności korregidora Preciosa opowiedziała była matce o całym swym
                 dotychczasowym życiu: jak myślała zawsze, że jest Cyganką i wnuczką owej starej, która ją
                 wychowała. Dodała, że zawsze o godność swą okazywała więcej dbałości niżby się można
                 było po Cygance spodziewać.
                    Zapytała ją matka prosząc, aby całą prawdę powiedziała, czy kocha istotnie Jana de
                 Carcamo. Preciosa zawstydzona i z oczyma w ziemię utkwionymi odparła jej na to, że
                                                                                                                              45






                 uważając się za Cygankę i widząc w tym niejako szczęśliwe losu zrządzenie, gdy młodzieniec
                 tak dostojnego rodu, jak Jan de Carcamo chciał pojąć ją za żonę, przekonawszy się wreszcie o
                 jego dobrym ułożeniu i zacności jego serca, spoglądała nań przyjaznym okiem; dodała
                 jednak, że wola jej, jak już była powiedziała w żadnym razie sprzeciwiać się nie będzie temu,
                 co oni postanowią.
                    Nadszedł wieczór i około godziny dziesiątej wywiedziono Andrzeja z więzienia; zdjęto mu
                 kajdany z rąk, ale pozostawiono długi łańcuch, którym skrępowane były nogi jego i całe ciało.
                 Dostawiono go tak, niepostrzeżonego przez nikogo prócz strażników, którzy mu towarzyszyli
                 do domu korregidora i oględnie, w milczeniu wprowadzono go do jednej z komnat, gdzie sam
                 pozostał. Po krótkiej chwili wszedł tam kleryk jakiś i kazał mu wyspowiadać się, mówiąc, że
                 ma umrzeć nazajutrz. Odparł mu na to Andrzej:
                     Chętnie przystąpię do spowiedzi; ale czemuż mi pierwej ślubu nie dają? A jeśli ślub dziś
                 wezmę, smutne zaiste łoże małżeńskie mnie czeka.
                    Donna Guiomar, która we wszystko była wtajemniczona, wyraziła przed mężem obawę,
                 aby Jana zbytniego niepokoju nie nabawić: według jej zdania należało zaprzestać dalszego
                 straszenia,    gdyż    chłopiec    mógł     życiem     przypłacić    tę   zabawę.     Słuszną     wydała     się
                 korregidorowi rada; zawołał więc spowiednika i powiedział mu, że Cygana najpierw zaślubić
                 należy z Preciosą, później zaś przystąpi do spowiedzi. Andrzejowi poradził, aby z całego
                 serca polecił się Bogu, gdyż często łaska Jego, jak deszcz ożywczy, spada na grzesznika, w
                 którego piersi wyschło już źródło nadziei.
                    Wszedł tedy Andrzej do sali, gdzie znajdowali się tylko: Donna Guiomar, korregidor,
                 Preciosa i dwie pokojówki. Kiedy Preciosa ujrzała go okutego w żelazo i ciągnącego tak
                 wielki łańcuch za sobą, bladego na twarzy i z zapłakanymi oczyma, zamarło w niej serce i
                 rzuciła się w objęcia matki, która stała tuż przy niej. Ta, przytulając ją do łona, rzekła:
                     Uspokój się,, dziecko, gdyż wszystko, co widzisz obróci się na dobro twoje i radość.
                    Preciosa, nie wiedząc, czego by miała się spodziewać, była niepocieszona w bólu, stara
                 Cyganka zmieszała się, a reszta obecnych przyglądała się tej scenie, ciekawa końca.
                    Korregidor rzekł, zwracając się do kleryka:
                     Mości księże, oto Cygan i Cyganka, którzy poślubieni być mają. Pobłogosław waszmość
                 ich związek.
                     Tego nie mogę uczynić  odparł ksiądz  jeśli nie zostaną uprzednio wypełnione
                 niezbędne w takich razach formalności. Gdzie uczyniono zapowiedzi? Gdzie jest pozwolenie
                 mego zwierzchnika na udzielenie ślubu?
                     Zapomniałem o tym  rzekł korregidor  ale postaram się,, aby wikary dał pozwolenie.
                     Doskonale  odrzekł ksiądz  lecz póki pozwolenia na piśmie nie ujrzę, państwo
                 wybaczą...
                    I nie dodawszy ani słowa w obawie, aby skandal jakiś z tego nie wyniknął, wyszedł z
                 pokoju pozostawiając wszystkich w zakłopotaniu.
                     Dobrze ksiądz postąpił  przerwał milczenie korregidor  być może, iż to zrządzenie
                 Boże, aby stracenie Andrzeja na później zostało odłożone, gdyż nieodwołalnie ślub się
                 odbędzie, a uprzednio ogłoszone być muszą zapowiedzi: zyskamy tedy na czasie, a ten na
                 wszelkie    trudności    skuteczny     znajdzie    sposób.    Teraz    chciałbym     wiedzieć     od   samego
                 Andrzeja, czy jeśliby los zarządził, iżby bez tych wszystkich niepokojów i kłopotów zostać
                 miał małżonkiem Preciosy, czy, mówię, wówczas zechciałby pozostać nadal Andrzejem
                 Caballero, czy też Janem de Carcamo wolałby się mienić?
                    Andrzej usłyszawszy, że wymówiono prawdziwe jego nazwisko, rzekł:
                     Skoro Preciosa nie chciała nadal zachować milczenia i powiedziała, kim jestem,
                 oświadczam, że choćby szczęście, o którym waszmość mówisz, zastało mnie władcą świata,
                 tak nieocenione by mi się zdało, że położyłbym kres wszelkim pragnieniom nie mogąc już
                 innego szczęścia, prócz Nieba i Łaski Wiekuistej, oczekiwać.
                                                                                                                              46






                     W zamian przeto za te dobre chęci, mości Janie de Carcamo, uczynię, że gdy czas po
                 temu nastanie, Preciosę pojmiesz za żonę; zaś teraz narzeczeństwu waszemu błogosławię,
                 oddając w twe ręce najdroższy skarb mego serca i domu mojego najcenniejszą ozdobę, a
                 szanuj ją wedle miary słów twych własnych, gdyż w jej osobie daję ci Donnę Konstancję de
                 Acevedo y Meneses, moją córkę jedyną, która, jeśli ci w miłości dorównywa, w szlachetności
                 swego rodu niczym ci nie ustępuje.
                    Zdumiał się Andrzej na tę przemowę i na oznaki miłości, jakie mu okazywano, a Donna
                 Guiomar w krótkich słowach opowiedziała o zaginięciu swej córki, o jej odnalezieniu i
                 niezbitych dowodach, które Cyganka dostarczyła, stwierdzających, że ona to wykradła
                 Konstancję z rodzicielskiego domu. Tu wzmogło się jeszcze zdumienie Andrzeja, ale i radość
                 jego wzrosła ponad wszelką miarę: uściskał swych teściów, ojcem i matką ich mieniąc,
                 ucałował ręce Preciosy, która ze łzami w oczach jego rąk szukała.
                    Tajemnica została zerwana i wieść o wydarzeniu, z ust pokojówek, które przy scenie całej
                 obecne były, dalej w świat powędrowała; a gdy doszła do uszu alkada, wuja zabitego
                 żołnierza, pod jej dotknięciem wnet stopniała w jego sercu chęć zemsty, gdyż wymiar
                 sprawiedliwości nie mógł się rozciągać na zięcia korregidora.
                    Przywdział Jan swe szaty podróżne, które stara Cyganka mu przyniosła. Miast więzienia i
                 oków żelaznych, miał teraz wolność i złote kajdany. Smutek Cyganów uwięzionych obrócił
                 się w wesołość, gdyż nazajutrz na wolność zostali wypuszczeni. Wujowi zabitego obiecano
                 dwa tysiące dukatów, ofiarowane mu, aby cofnął skargę i wybaczył Janowi, który, nie
                 zapominając wśród szczęścia o swym towarzyszu Klemensie, szukać go kazał. Nie znaleziono
                 go jednak ani na ślad jego zrazu nie trafiono i po czterech dniach dopiero z pewnego źródła
                 nadeszła wiadomość, że wsiadł był w Kartagenie na jedną z dwu galer genueńskich, które
                 tegoż dnia port opuściły.
                    Korregidor powiedział Janowi, iż doszła go wiadomość, jakoby ojciec jego, Don Francisco
                 de Carcamo, w Kartagenie właśnie korregidorem został mianowany. Wyraził tedy życzenie,
                 aby poczekać z weselem na jego przyjazd i ojcowskie błogosławieństwo. Jan odparł, że
                 teściowi swemu we wszystkim okaże posłuszeństwo, chciał jednak, aby przede wszystkim
                 zaślubiono go z Preciosą. Arcybiskup pozwolił, aby po jednych tylko zapowiedziach ślub się
                 odbył.
                    W dzień ślubu miasto, ile że korregidor wielce był w nim lubiany, wyprawiło wspaniałe
                 igrzyska z iluminacją, walką byków i rzucaniem oszczepami. Stara Cyganka pozostała w
                 domu, nie chciała bowiem z wnuczką swą, Preciosą, ani na chwilę się rozłączać.
                    Wieść o wydarzeniu i ślubie Cyganki rychło doszła do stolicy i Don Francisco de Carcamo
                 dowiedział się, że Cyganem owym, bohaterem dnia, był syn jego rodzony i że Preciosa była
                 tą samą Cyganką, którą oglądał w swym domu. Wspomnienie jej urody sprawiło, że wybaczył
                 synowi     jego   lekkomyślność,       zadowolony      raczej    z  obrotu,    jaki  rzeczy    wzięły,    gdyż
                 dowiedziawszy się, że Jan nie udał się do Flandrii, uważał go już za straconego. Rozumiał
                 przy tym, jak doskonałą było dlań rzeczą pojąć za żonę córkę tak wielkiego i majętnego pana
                 jak Don Fernando de Acevedo. Przyśpieszył więc swój wyjazd i po dwudziestu dniach drogi
                 stanął w Murcji. Z jego przybyciem nowy upust dano powszechnej radości, wyprawiono
                 wesele, każdy opowiedział dzieje swego życia, a poeci miasta (gdyż jest ich w Murcji kilku
                 doskonałych) podjęli się uwiecznić niezwykłe to zdarzenie i hołd złożyć jednocześnie
                 niezrównanej urodzie Cyganki. Tak tedy i słynny licencjat Pozo napisał swój utwór, a w
                 wierszach jego chwała Preciosy trwać będzie na wieki.
                    Zapomniałem powiedzieć, że kochliwa oberżystka wyjawiła przedstawicielom władz, jak
                 niesprawiedliwie Andrzej-Cygan o kradzież został posądzony i przyznała się do swej miłości
                 i winy; żadna jednak nie spotkała jej kara, gdyż wśród powszechnego wesela pogrzebano
                 wszelką myśl o zemście i wskrzeszono w sercach pobłażanie.
                                                                                                                              47






                                               RINCONETE I CORTADILLO
                    W gospodzie zwanej del Molinillo, która znajduje się na kresach słynnych pól Alcudii,
                 przy drodze prowadzącej z Kastylii do Andaluzji, pewnego ciepłego dnia letniego spotkało się
                 dwóch chłopców, z których jeden mógł mieć lat czternaście lub piętnaście, drugi zaś liczył nie
                 więcej nad siedemnaście. Byli obaj pełni animuszu, obaj niesforni, wynędzniali i oberwani:
                 płaszczów nie mieli wcale, nosili płócienne szarawary, a skóra własnych nóg służyła im za
                 pończochy. Przyznać trzeba, że zaopatrzeni byli w obuwie, które stokrotnie wynagradzało te
                 braki, gdyż jeden z nich miał na nogach trepki jednako znoszone, jak zużyte, drugi  trzewiki
                 od licznych dziur niemal przejrzyste, a bez podeszew, tak że służyły mu raczej do parady niż
                 do ochrony stóp.
                    Jeden nosił zieloną czapkę myśliwską, drugi  kapelusz bez wstążki, o dnie niskim i
                 szerokich skrzydłach. Pierwszy miał przepasaną przez ramię koloru wielbłąda koszulę, tak
                 zwiniętą, że cała mieściła się w jednym rękawie. Drugi miał ręce wolne i nawet torby
                 podróżnej nie posiadał; na piersiach jego natomiast widniał rodzaj wielkiego garbu, a jak się
                 później okazało, był to rabat płócienny, usztywniony w braku krochmalu za pomocą tłuszczu,
                 tak połamany i zużyty, że cały zdawał się być strzępami. Zawinięte weń były i schowane
                 karty do gry, o kształcie owalnym, gdyż od częstego użycia wytarły się były ich brzegi i aby
                 przedłużyć im żywot, obcięto je wokoło i w tym stanie pozostawiono. Obaj chłopcy spaleni
                 byli od słońca, obydwaj mieli brudne paznokcie i niezbyt czyste ręce. Jako broń jeden z nich
                 posiadał złamaną szpadę, drugi  nóż o żółtej rękojeści, jakimi zazwyczaj posługują się
                 rzeźnicy.
                    Wyszli obaj zażyć wczasu na ganek, czyli przedsionek kryty, który u wejścia do gospody
                 się znajduje, usadowili się naprzeciw siebie, po czym ten, który starszym być się zdawał,
                 zagadnął młodszego:
                     Z jakiejże to ziemi waszmość rodem,, miłościwy panie, i kędy Bóg prowadzi?
                     Ani mej ziemi nie znam, łaskawy panie  odparł zapytany  ani wiem, dokąd teraz
                 zmierzam.
                     A jednak  zauważył starszy  zaiste nie wyglądasz waszmość na człowieka, który z
                 nieba spada, a miejsce, gdzie siedzimy, bynajmniej nie nadaje się na stałą siedzibę i prędzej
                 czy później trzeba stąd ruszyć w dalszą drogę.
                     Prawda to  rzekł młodszy  a jednak nie skłamałem twierdząc,, że nie znam mojej ziemi:
                 w istocie, moja wioska rodzinna nie jest moją, gdyż nic tam nie mam prócz ojca, który mnie
                 nie chce uznać za swojego syna, i macochy, która też iście po macoszemu sobie ze mną
                 poczyna; drogą zaś moją los kieruje i tam ją dopiero zakończę, gdzie znajdę niezbędne środki
                 do podtrzymania tego nędznego żywota.
                     A znaszże acan jakie rzemiosło??  zapytał starszy.
                     Tyle tylko  odparł młodszy  że umiem biec jak zając i skakać jak jeleń; nożycami przy
                 tym tnę nader składnie.
                     Dobre to ostatnie, użyteczne i korzystne, gdyż znajdzie się łacno zakrystian, który odda
                 waszmości cały swój zarobek ze Wszystkich Świętych, abyś mu na Wielki Czwartek ozdoby
                 z papieru do przybrania ołtarza wykroił.
                                                                                                                              48






                     Nie do takich drobiazgów służą mi nożyce  rzekł młodszy.  Mój ojciec jest, z łaski
                 Nieba, krawcem i nauczył mnie kroić kamasze, które, jak waszmości wiadomo, są rodzajem
                 odzieży na łydki, a które właściwiej czechczerami mianują. W rzemiośle tym doszedłem do
                 takiej wprawy, że na majstra mógłbym zdać egzamin, gdyby mnie los nieszczęsny nie trzymał
                 na uboczu.
                     Tak to z najpoczciwszymi bywa, jeśli nie gorzej jeszcze się zdarzy  zawołał starszy 
                 zawsze mi mówiono, że wielkie zdolności najbardziej się marnują; ale waszmość masz
                 jeszcze czas przed sobą, aby swój los naprawić. Jeśli się nie mylę i oczom moim mogę dać
                 wiarę, posiadać musisz inne jakieś ukryte zalety, z którymi nie chcesz jeno się zdradzić.
                     A mam i inne  odpowiedział mniejszy  ale jak waszmość słusznie to zauważyłeś, nie
                 są one z tych, które by publicznie wyznać można.
                     Odezwał się na to starszy:
                     Otóż ja śmiało o sobie mogę powiedzieć, że jestem jednym z najbardziej zaufania
                 godnych chłopców, jakich ta ziemia nosi. Chcąc przeto waszmość nakłonić, abyś mi swe
                 serce otworzył, pierwej sam się tobie zwierzę, gdyż przypuszczam, że nie bez jakiegoś
                 ukrytego celu los nas tutaj połączył i zdaje mi się, że sądzono nam od tej chwili, aż do
                 ostatniego dnia naszego życia, pozostać prawdziwymi przyjaciółmi. Ja, miłościwy panie,
                 jestem rodem z Fuenfrida, a miejsce to słynnym uczynili liczni i dostojni podróżnicy, którzy
                 nieustannie tam zajeżdżają. Moje imię: Pedro del Rincon5; ojciec mój jest osobistością
                 znakomitą jako urzędnik           świętej Krucjaty,      sprzedaje    bowiem indulgencje,         czyli   bulle
                 papieskie, jak je tam ludzie nazywają. Zdarzyło mi się towarzyszyć mu, gdy pełnił swe
                 obowiązki i rzemiosła tego tak dobrze się nauczyłem, że najbieglejszemu nie ustąpiłbym w
                 sztuce zachęcania ludzi do kupna indulgencji. Lecz dnia pewnego, bardziej niż indulgencje
                 same, spodobały mi się pieniądze osiągnięte ze sprzedaży i wziąwszy za towarzyszkę dobrze
                 wypchaną kaletę, wraz z nią udałem się do Madrytu, gdzie przy licznych sposobnościach,
                 jakie tam człowiek zazwyczaj             spotyka, w dni niewiele ze wszystkich wnętrzności ją
                 wypatroszyłem i rzuciłem bardziej pomiętą niż welon ślubny po nocy weselnej. Tymczasem
                 wpadł na mój ślad urzędnik, któremu powierzono nad pieniędzmi pieczę; schwytano mnie i
                 tyle mego. Los nie okazał się dla mnie łaskawy, choć owi panowie z sądu, zważywszy moją
                 młodość, niezbyt surową wymierzyli mi karę: postawiono mnie pod jakimiś drzwiami,
                 połaskotano trochę plecy i po tej operacji zostałem wygnany na cztery lata ze stolicy.
                 Uzbroiłem się w cierpliwość, przygryzłem wargi, zniosłem chłostę i jej łaskotki i z takim
                 pośpiechem      ruszyłem     na   wygnanie, że      nie   zdążyłem     nawet    porachować       siniaków.    Z
                 kosztowności moich zabrałem, co się dało, a zwłaszcza to, z czego największą obiecywałem
                 sobie korzyść: przede wszystkim więc wziąłem te oto karty (tu pokazał talię kart, którą, jak
                 wyżej powiedziano, uwiązaną nosił na szyi) i dotychczas zdołałem za ich pomocą zarabiać na
                 życie grając w dwadzieścia jeden po zajazdach i gospodach, które znajdują się przy drodze
                 między Madrytem a miejscem, gdzie teraz jesteśmy. A chociaż widzisz waszmość, w jak
                 opłakanym moje karty są stanie, posiadają jednak moc cudowną dla tych, którzy umieją
                 należycie ocenić ich zalety, gdyż wtajemniczony, ilekolwiek kart zdejmie z kłody, zawsze
                 pewny być może, że pod nimi as spoczywa. Otóż jeśli ta gra waszmości nieobca, wiesz, jak
                 korzystnie gracz na tym wychodzi, gdy wie z góry, że ma asa w pierwszej karcie, albowiem
                 ten liczony być może dowolnie za jeden punkt lub jedenaście. W ten sposób, ledwo stawki
                 położono na stół, nie ma wątpliwości, że pieniądze zostaną się w domu. Oprócz tego kucharz
                 pewnego posła nauczył mnie sposobu podejścia partnera przy grze w faraona i diabełka, którą
                 to grę również zwą lancknechtem. I oto, jak waszmość możesz z kroju czechczerów w samej
                 stolicy składać egzamin, tak samo ja mógłbym być po wsiach mistrzem wędrownym szulerki.
                 W ten sposób idę przed siebie pewny będąc, że z głodu nie umrę, bo kiedy na folwarku nawet
                    5 Rincon  kąt,, zaułek. (Przyp. tłum.)
                                                                                                                              49






                 najnieznaczniejszym się zatrzymam, zawsze znajdzie się ktoś, komu przyjdzie ochota chwil
                 kilka przy grze spędzić. Zresztą o prawdzie moich słów niezwłocznie się przekonamy.
                 Zarzućmy sieci, a zobaczymy, czy nie da się wziąć na przynętę któryś z tych poganiaczy
                 mułów, jacy tędy przechodzą. Zacznijmy, mówię, grać w dwadzieścia jeden między sobą,
                 udając, że gramy poważnie, a jeśli ktoś spośród nich zechce przyłączyć się na trzeciego,
                 wypadnie mu być pierwszym, który zostawi nam p e c u n i u m.
                     I oby los okazał się nam przyjazny!  zawołał drugi chłopiec.  Za łaskę niezmierną
                 poczytuję sobie zaszczyt, jaki mi waszmość uczyniłeś opowiadając swoje przygody, którą to
                 opowieścią sprawiasz, że nie mogę nadal ukrywać przed tobą kolei mego życia. W krótkich
                 tedy słowach powiem ci, kim jestem. Urodziłem się we wsi Pedroso, która leży między
                 Salamanką a Medina del Campo. Ojciec mój, krawiec z zawodu, nauczył mnie swego
                 rzemiosła, a ja dzięki przemyślności, którą natura mnie obdarzyła, umiejąc krajać nożycami,
                 zabrałem się niebawem do prucia cudzych kieszeni. Uprzykrzyłem sobie skąpe życie wiejskie
                 i ustawiczne łajania mojej macochy. Toteż wziąwszy nogi za pas, udałem się do Toledo
                 uprawiać tam swoje rzemiosło i rychło w sztuce krajania istnych dokazałem cudów: w istocie,
                 nie ma kalety ani kieszeni, której by moje ręce nie zwiedziły i nie skrajały moje nożyce,
                 choćby odbywały przy niej straż Argusowe oczy. Mimo to, w przeciągu czterech miesięcy,
                 które spędziłem w tym mieście, nigdy nie schwytano mnie na gorącym uczynku, nigdy mnie
                 nie spłoszyli ani się za mną uganiali ceklarze, nigdy żadna skarga na mnie nie poszła do sądu.
                 Prawda to, że będzie temu tydzień, jakiś szpieg przedajny dał znać o moich zdolnościach
                 korregidorowi, którego moje zalety tak zaciekawiły, że zapragnął ze mną się zobaczyć; ale ja,
                 że przez nadmierną skromność nie chcę mieć do czynienia z osobami o tak wysokim
                 stanowisku, postarałem się, aby owo spotkanie nie doszło do skutku. Opuściłem więc miasto
                 w tak wielkim pośpiechu, że nie zdążyłem zaopatrzyć się ani w wierzchowca, ani w grosze,
                 ani w pojazd do powrotu i nawet zwyczajnego wozu nie zabrałem ze sobą.
                     Mniejsza o to  rzekł Rincon..  Tymczasem,, ponieważ znajomość już zawarta, nie mamy
                 potrzeby pysznić się i nadymać: wyznajmy raczej szczerze, że ani pieniędzy nie mamy, ani
                 nawet trzewików.
                     Niech i tak będzie  odparł Diego Cortado6 (gdyż tak się młodszy nazywał)  a ponieważ
                 przyjaźń nasza, jak acan, mości Rinconie, słusznie rzekłeś, ma być stała i niezłomna,
                 zacznijmyż ją od uświęconych zwyczajem i chwalebnych obrzędów.
                    Z tymi słowy powstawszy, Diego Cortado uściskał Rincona, a Rincon jego, mocno i
                 serdecznie; po czym jęli grać w dwadzieścia jeden tymi samymi kartami, o których wyżej
                 była mowa, a które były bardziej czyste od kurzu i śmiecia niźli od tłuszczu i podstępów.
                 Toteż po kilku kolejach Cortado tak samo składnie umiał wyrzucać asa jak jego mistrz 
                 Rincon.
                    W trakcie tego jakiś przewodnik mułów wyszedł na ganek zaczerpnąć świeżego powietrza
                 i widząc grających, zapragnął przyłączyć się na trzeciego. Chłopcy chętnie go przyjęli i w
                 niespełna pół godziny wygrali od niego dwanaście reali i dwadzieścia dwa maravedisy, co
                 przyprawiło go o dwanaście zamroczeń i dwadzieścia dwa tysiące utrapień. Przewodnik
                 mułów widząc, że ma z malcami do czynienia, chciał odebrać im pieniądze, gdyż myślał, że
                 nie będą mu stawiali oporu. Lecz oni, dobywszy, jeden  swej szpady złamanej, drugi  noża
                 o żółtym trzonku, tak dzielnie się bronili, że gdyby nie towarzysze, którzy pośpieszyli mu z
                 pomocą, nie byłby wyszedł cało z owej utarczki.
                    W tej właśnie chwili przechodził drogą orszak konnych, kierując się na popas w stronę
                 gospody del Alcade, która znajduje się o pół mili dalej. Podróżni widząc chłopców, jak się
                 borykali z poganiaczem mułów, uspokoili ich i powiedzieli, że mogą im towarzyszyć, jeśli
                 również zmierzają do Sewilli.
                    6 Cortado  od słowa cortar, krajać, ciąć. (Przyp. tłum.)
                                                                                                                              50






                     Tam właśnie idziemy  zawołał Rincon  jesteśmy na rozkazy ichmości, jeśli zdać się
                 mogą na co nasze usługi.
                    Nie czekając odpowiedzi skoczyli naprzód, do mułów jucznych i ruszyli z orszakiem,
                 zostawiając mulnika pobitego i pieniącego się ze złości. Gospodyni spoglądała za nimi,
                 podziwiając     przemyślność       tych   wisusów,      gdyż    niespostrzeżona      podsłuchała     całą   ich
                 rozmowę. A gdy poganiacz mułów dowiedział się od niej, jak plan cały z góry był uknuty, jak
                 karty były przygotowane, jął włosy rwać z głowy i chciał biec za nimi, aby odbić swoje
                 mienie, wołając, że hańba to i rzecz niesłychana, aby dwaj młokosi okpili tak rosłego, jak on,
                 chłopa. Powstrzymali go jednak towarzysze radząc, aby się miarkował i nie rozgłaszał
                 przynajmniej po świecie swej niezdarności i prostoty. Tak wreszcie przemówili mu do
                 rozsądku, że choć nie zdołali go pocieszyć, sprawili jednak, że pozostał z nimi.
                    Cortado i Rincon tymczasem tak gorliwie jęli pełnić swe obowiązki posługaczy, że przez
                 większą część drogi pozostali w tyle; a choć nadarzyła im się niejedna sposobność pomacania
                 tłomoków ich niby-panów, nie skorzystali z niej, aby nie stracić tak pięknej okazji podróży do
                 Sewilli, które to miasto wielce poznać pragnęli. Mimo wszystko, przy wejściu do miasta (a
                 stanęli tam w czasie modlitw porannych), gdy zatrzymano się dla opłacenia cła za rzeczy u
                 bramy Komornej, Cortado, nie mogąc już dłużej się opanować, aby nie rozpruć tłumoka, a
                 raczej torby, która przytroczona była do siodła pewnego Francuza z orszaku, swym nożem o
                 żółtym trzonku tak wielką i głęboką zadał jej ranę, że ukazały się jak na dłoni jej wnętrzności.
                 Wyjął tedy z rozprutej torby dwie wytworne koszule, zegar słoneczny i notatnik, lecz zdobycz
                 ta, gdy uważniejszym okiem na nią spojrzeli, bynajmniej chłopców nie zachwyciła. Toteż
                 myśląc, że Francuz nie darmo tę torbę trzymał przy siodle i większe skarby musiał w niej
                 ukrywać niż łup, który zagarnęli, radzi by byli raz jeszcze ją przetrząsnąć. Nie uczynili tego,
                 przypuszczali bowiem, że brak skradzionych przedmiotów mógł już być zauważony i że
                 podróżni zdążyli ukryć w bezpiecznym miejscu, co pozostawało. Pożegnali się jeszcze przed
                 dokonaniem tego zamachu z towarzystwem, którego kosztem odbyli drogę, a nazajutrz
                 spieniężyli koszule na targu pokątnym, który odbywa się koło bramy del Arenal i ze
                 sprzedaży osiągnęli dwadzieścia reali.
                    Po załatwieniu tych spraw udali się na zwiedzenie miasta: osłupieli z podziwu przed
                 ogromem i wspaniałością katedry i w zdumienie wprawił ich tłum, który zalegał wybrzeża
                 rzeki, gdyż była to pora, kiedy się flota formuje i sześć galer znajdowało się podówczas w
                 przystani. Na ich widok chłopcy westchnęli głęboko, z trwogą myśląc o chwili, kiedy im
                 przyjdzie za swe winy obrać sobie na owych pokładach dożywotnie mieszkanie. Zauważyli
                 licznych    wyrostków z       koszykami,      którzy tamtędy przechodzili:          zaciekawieni, zapytali
                 jednego z nich, na czym polega ich zajęcie, czy wymaga wielkiego nakładu pracy i jaki daje
                 zarobek. Chłopiec, do którego zwrócili się z tym pytaniem, Asturiańczyk jakiś, odparł, że
                 zajęcie to bynajmniej nie męczące i że władze od trudniących się tym rzemiosłem żadnego
                 nie pobierają czynszu. Dodał, że dzienny jego zarobek nieraz sięgał pięciu i dziesięciu reali, a
                 za te pieniądze mógł jeść i pić i, jak książę jaki, nadrabiać miną. Nie potrzebował przy tym
                 żadnej kaucji dawać swemu pracodawcy i pewny mógł być zawsze, że znajdzie posiłek w
                 najmizerniejszej oberży Sewilli, gdzie dobrych zajazdów jest pod dostatkiem.
                    Spodobała się naszym dwom przyjaciołom przemowa Asturiańczyka, a jego zajęcie
                 wydało im się ponętnym i jak gdyby dla nich umyślnie stworzonym, myśleli bowiem, że
                 mając możność wchodzenia do różnych domów z posyłkami, które im powierzą, tym łacniej
                 zdołają mieć swoją rzecz na pieczy. Postanowili więc niezwłocznie zakupić potrzebne
                 narzędzia, gdyż bez żadnych innych przygotowań mogli zabrać się do dzieła. Asturiańczyk
                 zagadnięty o przedmioty, które wypadało im nabyć, odparł, że każdy z nich zaopatrzyć się
                 musi w worek i trzy koszyki ręczne, z których dwa duże, a jeden mały. W koszykach tych
                 nosić mieli mięso, ryby i owoce, w worku zaś  chleb. Udzieliwszy im powyższych
                 wskazówek zaprowadził ich do kramów, gdzie sprzedawano owe przedmioty, a oni, za
                                                                                                                              51






                 pieniądze pozostałe z kradzieży, kupili wszystko, czego było potrzeba. Tak dobrze pasowały
                 do nich koszyki i z workami tak im było do twarzy, że po dwóch godzinach mogliby uzyskać
                 tytuł adeptów nowego rzemiosła. Dozorca miejski wskazał im stanowiska, na których winni
                 byli się znajdować: co dzień rano koło rzeźni lub na placu świętego Salwatora, w dni targu
                 rybnego  na rynku;; po południu  na brzegu rzeki,, a we czwartki  na jarmarku..
                    Lekcji tej nauczyli się na pamięć i nazajutrz wczesnym rankiem stanęli na placu świętego
                 Salwatora. Ledwo tam przybyli otoczyła ich chmara wyrostków, trudniących się tym samym
                 zajęciem, którzy po olśniewającej czystości worków i koszyków łacno poznali nowicjuszów.
                 Zasypywać ich jęli tysiącznymi pytaniami, na które chłopcy dawali odpowiedzi pełne
                 rozsądku i rozwagi. W trakcie tego zbliżył się jakiś niby student w towarzystwie żołnierza i
                 owi goście, zachęceni czystością koszyków naszych nowych przybyszów, do nich się
                 zwrócili: ten, który wyglądał na studenta skinął na Cortada, żołnierz zaś  na Rincona. 
                 Boże dopomóż! zawołali chłopcy żegnając się ze sobą.
                     Niechże dobry zrobię początek  odezwał się Rincon do żołnierza  trzeba bowiem
                 waszmości wiedzieć, że pierwszy mnie waść do usług bierze.
                     Pewno,, że niezły zrobisz ze mną początek  odparł tamten  gdyż zarabiam sporo grosza,
                 a jestem przy tym zakochany i dziś właśnie zamierzam wyprawić ucztę dla damy mego serca i
                 kilku jej przyjaciółek.
                     Proszę tedy ładować w moje koszyki, ile dusza zapragnie  rzekł Rincon  dość sił mam
                 bowiem i dobrej woli, aby wszystko, co się na tym placu znajduje, unieść ze sobą; a jeśli
                 jeszcze mogę dopomóc w przyrządzeniu wieczerzy i to chętnie uczynię.
                    Podobała się żołnierzowi gotowość chłopca i oznajmił mu, że jeśli chce iść do niego na
                 służbę, podejmuje się wydobyć go z nędznego stanu, w jakim się znajduje. Odparł na to
                 Rincon, że pierwszy to dzień uprawia swe nowe rzemiosło i nie chce przedsiębrać innej
                 pracy, dopóki przynajmniej nie przekona się, jakie owo zajęcie posiada złe i jakie dobre
                 strony. Dał jednak słowo, że jeśli po kilku dniach próby nie przypadnie mu ono do smaku,
                 skorzysta z zaofiarowanego sobie przez żołnierza miejsca i da mu pierwszeństwo, choćby
                 miał posiadać wolny wybór między nim a jakim kanonikiem.
                    Żołnierz roześmiał się na to zapewnienie, obładował chłopca rzetelnie i pokazał mu dom,
                 w którym mieszkała dama jego serca, aby                   na przyszłość, posyłając go           do niej, nie
                 potrzebował mu towarzyszyć. Rincon obiecał święcie, że wiernie będzie załatwiał wszelkie
                 powierzone sobie sprawunki, po czym żołnierz dał mu trzy czwartaki i chłopiec lotem
                 powrócił na plac, aby nie stracić możliwej okazji nowego zarobku. W istocie, Asturiańczyk i
                 na to zwrócił naszym dwom towarzyszom uwagę, aby zawsze śpieszyli ze sprawunkami,
                 dodając, że gdy drobniejszą rybę nosić im dadzą, jako to: klenie, sardynki lub skarpie, mogą
                 śmiało raz i drugi wziąć kilka sztuk dla siebie i tyle przynajmniej zaoszczędzić na dziennych
                 wydatkach. Zalecił im jednak, by czynili to zręcznie i oględnie, gdyż w przeciwnym razie
                 mogli być narażeni na utratę swej dobrej sławy, a o zaufanie publiczności nade wszystko dbać
                 należało w uprawianiu owego rzemiosła.
                    Mimo pośpiechu, Rincon, wracając na plac, zastał już Cortada na stanowisku. Ten
                 podszedł do niego pytając, jak mu się powiodło. Rincon otworzył dłoń i pokazał zarobione
                 trzy czwartaki. Na to Cortado wyjął z zanadrza kieskę, po której znać było, że w dawnych
                 bardzo czasach pachnieć musiała bursztynem7. Dobrze zresztą była wypchana i Cortado rzekł,
                 wręczając ją swemu kamratowi:
                     Oto czym zapłacił mi mości student, nie licząc dwóch czwartaków, które dał z dobrej
                 woli. Ale, na wszelki wypadek, weźże ty, Rinconie, tę kieskę i trzymaj ją przy sobie.
                    Ledwo Cortado tych słów domówił, ledwo zdążył w ukryciu wręczyć swój łup Rinconowi,
                 gdy oto widzi naszego studenta, jak wraca zziajany i piekielnie zmieszany. Ten, dostrzegłszy
                    7 Bursztynem wyprawiane były przedniejsze skóry. Kieska zdobyta przez Cortada była snadź nader stara,
                 jeśli zapach bursztynu pozostał jej tylko jako wspomnienie dawnych czasów. (Przyp. tłum.)
                                                                                                                              52






                 Cortada, zbliżył się doń pytając, czy nie widział przypadkiem kieski o takich a takich
                 znamionach, zawierającej piętnaście dukatów z nowiutkiego złota i trzy podwójne reale w
                 drobnej monecie. Dodał, że jej brak zauważył był przed chwilą, nagabując chłopca, aby się
                 przyznał, jeśli on to wyciągnął mu ją z kieszeni, gdy razem chodzili po zakupy. Na to z
                 zadziwiającym spokojem odparł Cortado:
                     Tyle tylko o tej kiesce mogę powiedzieć, że nie sposób, aby zginąć miała: chyba, żeś jej
                 waszmość nie strzegł jak należało.
                     A licho ją wie!  zawołał student  widocznie źle jej strzec musiałem, skoro mi ją
                 ukradli.
                     I ja jestem tego zdania  rzekł Cortado  ale póki człowiek żyw, na wszystko znajdzie
                 radę, a tę waszmości przede wszystkim dać mogę, abyś uzbroił się w cierpliwość; wiadomo
                 bowiem, że człowiek strzela, a Pan Bóg kule nosi: nie w jeden dzień Rzym zbudowano, a kto
                 pod kim dołki kopie, sam w nie wpada. Zresztą, zdarzyć się może, że ten, kto przywłaszczył
                 sobie kieskę, z czasem pożałuje złego uczynku, zwróci ją waszmości i jeszcze przeprosi za
                 wyrządzoną przykrość.
                     Niechby tylko zwrócił  odparł student  a darujemy mu przeprosiny..
                    Cortado ciągnął dalej:
                     Tym mniej by mnie to zdziwiło,, że obecnie biskupi co dzień klątwy rzucają na złodziei, a
                 kto skrzętnie bierze się do dzieła, ten pewnym być może, że uda mu się, co przedsięwziął. Nie
                 chciałbym, zaiste, aby ta kieska znajdowała się w moim ręku, jeśli bowiem waszmość piastuje
                 jaki urząd kościelny, zdawałoby mi się, żem popełnił kazirodztwo lub świętokradztwo.
                     I jakie jeszcze świętokradztwo!  boleśnie zawołał student.  Bo choć nie jestem
                 duchownym, a tylko u mniszek zakrystianem, pieniądze, które się w kiesce znajdowały
                 pochodziły z kwartalnych wpływów kapelańskiego beneficjum. Powierzył mi je pewien
                 znajomy mi ksiądz: są to więc pieniądze święte i nietykalne.
                     Niech pójdą złodziejowi na zdrowie  wtrącił Rincon  ja zaś tyle tylko wiem, że nie
                 chciałbym być w jego skórze, gdyż przyjdzie dzień sądu ostatecznego i wówczas okaże się,
                 kto był sprawiedliwy i wyjdzie na jaw, kto ośmielił się wziąć sobie, ukraść i zbezcześcić
                 pieniądze z kapelańskiego beneficjum... Ileż to takie beneficjum może przynosić rocznego
                 dochodu, proszę mości zakrystiana?
                     A idźże pytać dziewki, która mnie zrodziła: nie do tego mi teraz, abym dochody roczne
                 obliczał!  zawołał zakrystianin nazbyt już uniósłszy się gniewem  powiedz mi raczej,
                 bracie, czy wiesz co o mej kiesce, a jeśli nie, pozostań z Bogiem, gdyż mam zamiar mą zgubę
                 publicznie ogłosić.
                     Zdaje się,, że niezły to sposób  zauważył Cortado  ale niechże waszmość daje baczenie,
                 by nie pominąć żadnego szczegółu: jak wyglądała kieska, ile zawierała pieniędzy i w jakiej
                 monecie. Najdrobniejsza pomyłka sprawić może, że nigdy waszmość swej własności nie ujrzy
                 na oczy, a to, co mówię, pewne jest jak amen w pacierzu.
                     Nie ma obawy,, abym się omylił  odparł zakrystian  każdy szczegół dobrze utkwił mi w
                 pamięci i o niczym nie zapomnę.
                    Mówiąc to wyjął z kieszeni chustkę haftowaną, aby otrzeć pot, który spływał mu po twarzy
                 kroplami. Cortado ledwo chustkę ujrzał, już ją w duchu swoją uczynił; toteż, gdy zakrystian
                 oddalił się, pobiegł za nim i dogoniwszy go około przysionka katedry, zawołał nań, wziął na
                 bok i począł mu prawić takie niedorzeczności i fatałaszki, półsłówkami dodając mu nadziei,
                 nie kończąc nigdy zaczętego zdania, że biedak, słuchając go, całkiem został oszołomiony. Nie
                 mogąc zrozumieć treści tej powodzi słów bez związku, kazał chłopcu każde zdanie po dwa i
                 trzy razy powtarzać. Cortado uważnie w twarz mu się wpatrywał i ani na chwilę nie tracił z
                 oczu jego wejrzenia; zakrystian również patrzył mu prosto w oczy, wsłuchując się pilnie w
                 jego słowa. Owo całkowite oszołomienie, do jakiego chłopiec doprowadził swego słuchacza,
                 pozwoliło mu bez trudu dokonać zamierzonego dzieła: zręcznie wyciągnął zakrystianowi
                                                                                                                              53






                 chustkę z kieszeni, a przy pożegnaniu polecił mu, aby postarał się być wieczorem na tym
                 samym miejscu, gdyż miał jakoby na oku pewnego chłopca, trudniącego się tym samym co
                 on zajęciem, tego samego co on wzrostu, a który pono na złodziejczyka miewał zakusy.
                 Cortado podejrzewał, że on to właśnie ukradł kieskę; odchodząc wreszcie obiecał, że prędzej
                 czy później będzie wiedział, jak się ma rzecz cała.
                    Zakrystian, pocieszony nieco w swym utrapieniu, pożegnał Cortada, a ten powrócił do
                 oczekującego nań Rincona, który z niewielkiej odległości przyglądał się całej scenie. Nieco
                 opodal stał inny wyrostek, jak oni chłopiec do posyłek, który również wszystko widział i
                 zauważył, jak Cortado oddawał chustkę Rinconowi: ten zbliżywszy się do naszych dwóch
                 przyjaciół, zapytał:
                     Chciałbym wiedzieć,, cni panowie, czy ichmoście z naszych, czy nie z naszych?
                     Nie rozumiemy pytania,, bracie miły  odparł Rincon..
                     Czy ichmoście czasem nie doliniarze??  zapytał znowu chłopiec.
                     Ani my z dolin, ani znad morza  rzekł Cortado  jeśli ci czego potrzeba, to powiedz, a
                 jeśli nie, idź z Bogiem.
                     Nie rozumieją waszmoście? Powiem więc jasno, o co chodzi i wszystko wyłożę jak na
                 dłoni: pytam, czy panowie nie złodzieje. Lecz nie wiem, doprawdy, po co pytam o to, skoro
                 widzę, co się święci, a własne oczy mnie nie mylą. Ale proszę, niechże mi panowie powiedzą,
                 czemu to nie zgłosili się jeszcze do biura mości Monipodia.
                     Czy w tym kraju płacić trzeba podatki od kradzieży,, panie błaźnie?  zawołał Rincon.
                     Nie ma mowy o podatkach  odparł chłopiec  ale każdy złodziej winien przynajmniej
                 zameldować się u mości Monipodia, który dla wszystkich złodziei jest ojcem, mistrzem i
                 opiekunem. Toteż radzę wam, abyście poszli ze mną i przyrzekli mu posłuszeństwo, a jeśli
                 nie, byście nie ważyli się kraść bez jego pozwolenia, gdyż drogo was to może kosztować.
                     Zdawało mi się  rzekł Cortado  że złodziejstwo jest zajęciem niezależnym, wolnym od
                 wszelkiego myta i patentów, że gdy przyjdzie okup płacić, to raz jeden tylko się płaci, ale
                 własną skórą i gardłem. Lecz co kraj, to obyczaj: skoro więc jest, jak mówisz, niech będzie
                 dla nas prawem obyczaj tej ziemi, Sewilla bowiem jest najdoskonalszym miastem na świecie i
                 przyjęte w niej zwyczaje muszą też być niepośledniej miary. Prowadź nas tedy acan do
                 siedziby owego pana, gdyż, wnosząc z tego, co o nim słyszę, nie wątpię, że zna się na rzeczy,
                 że hojny jest i sprawny w swym rzemiośle.
                     Czy jest sprawny? Czy hojny?  zawołał chłopiec.  Toż dość o tym, że oto już od
                 czterech lat jest naszym dowódcą i ojcem, a w ciągu tego czasu czterech tylko poszło na
                 h u ś t a w k ę, a do g ą s i o r a dostało się nie więcej, jak sześćdziesięciu dwóch.
                     Prawdziwie, bracie  wtrącił Rincon  tak samo znajome nam są te wszystkie miana jak
                 sztuka latania w powietrzu.
                     Pójdźcie więc waszmoście ze mną  rzekł chłopiec  a ja wam po drodze objaśnię
                 znaczenie     tych   wyrazów      i  kilku   innych,   które    pokrótce    staną   się   dla  was    chlebem
                 powszednim.
                    Puścili się tedy w drogę, a chłopiec począł wymieniać i objaśniać różne wyrazy z gwary,
                 którą złoczyńcy tamtejsi się posługują mieniąc ją germanią. O wielu innych jeszcze rzeczach
                 gawędzili, gdyż droga była długa; między innymi zaś Rincon zagadnął swego przewodnika:
                     Czy waszmość,, jeśli wolno wiedzieć, też złodziej?
                     Tak  odrzekł zapytany  Bogu na chwałę, a dobrym ludziom na pożytek; dotychczas
                 jednak niezbyt jeszcze jestem biegłym w rzemiośle, gdyż dopiero nowicjat odbywam.
                    Zauważył mu na to Cortado:
                     Nową dla mnie jest rzeczą, że bywają na świecie złodzieje Bogu na chwałę i dobrym
                 ludziom na pożytek.
                     Panie łaskawy  odparł chłopiec  nie znam się ja na                  t o l o g i a c h; wiem jednak, że
                 każdy, jakimkolwiek trudni się rzemiosłem, chwali Boga na swój sposób, a Monipodio wydał
                                                                                                                              54






                 nawet przepisy w tym względzie dla wszystkich swych podwładnych.
                     Nie wątpię  odezwał się Rincon  że mądre muszą to być przepisy, skoro pozwalają
                 złodziejom kraść na chwałę Bożą.
                     Tak są mądre  odrzekł chłopiec  że trudno by było w czymkolwiek je udoskonalić.
                 Monipodio nakazuje, aby każdy z nas ze wszelkiej kradzieży odliczał niewielką sumę na olej
                 do lampy przed pewnym świętym obrazem, który znajduje się w tym mieście. Otóż,
                 bogobojny ten przepis sprawił, że istne cuda dane nam było oglądać. Nie dalej jak przed kilku
                 dniami, po trzykroć zadano maglunek pewnemu                    h o ł o c i a r z o w i, który zjuchcił na
                 targu dwa     kwiczoły; ten, choć był wątły i w gorączce, zniósł wszystkie męki i nic nie
                 wyśpiewał, jak gdyby nie czuł bólu. My wszyscy, wtajemniczeni, przypisujemy ten cud jego
                 wielkiej nabożności, później bowiem siły go opuściły na sam widok oprawcy i h u ś t a w k i.
                 Lecz domyślam się, że ciekawi waszmoście jesteście znaczenia niektórych słów, jakich
                 użyłem; objaśnię więc je nie czekając, aż mnie o ich sens sami zapytacie. Wiedzcież
                 waszmoście tedy, iż        h o ł o c i a r z a m i nazywamy pędziskotów,           m a g l u n ek w naszym
                 języku oznacza torturę, k w i c z o ł y  to, z przeproszeniem, wieprzaki; huśtawka znaczy
                 tyle co szubienica. Nie dość na tym, co waszmościom przed chwilą powiedziałem, gdyż co
                 rano odmawiamy różaniec i mamy na każdy dzień tygodnia inną modlitwę. Jest przy tym w
                 naszym gronie wielu takich, którzy nie kradną w piątki, a w sobotę poprzysięgli nie wdawać
                 się z żadną kobietą, której by było Maria na imię.
                     Wszystko to istne skarby  rzekł Cortado  lecz proszę ja waszmości: czy skradzionych
                 rzeczy nigdy nie zwraca się poszkodowanemu i czy żadnych pokut nie ma prócz tej, o której
                 wspomniałeś?
                     O zwrocie skradzionych przedmiotów odparł chłopiec  mowy nawet być nie może,, gdyż
                 łup zostaje podzielony na drobne części, a każdy członek, czyli delegat, bractwa zabiera do
                 domu to, co przypadło mu w udziale. W ten sposób sprawca kradzieży nic zgoła swej ofierze
                 nie może zwrócić i tym mniej się o to troszczy, że nikt nie nakazuje mu podobnej
                 zabiegliwości, nie mamy bowiem w zwyczaju chodzić do spowiedzi. Jeśli zaś zdarzy się, że
                 klątwę rzucą na złodzieja, my się o tym nie dowiemy, gdyż w takich razach nigdy nie
                 bywamy w kościele, a odwiedzamy go tylko w uroczyste święta, kiedy duży napływ ludzi
                 zapewnia nam obfity połów.
                     I przekonani panowie jesteście  zagadnął Cortado  że mimo to wszystko życie wasze
                 jest cnotliwe i bogobojne?
                     A cóż złego robimy?  zdziwił się chłopiec.  Czyż nie lepiej żyć jak my żyjemy, niż
                 zostać heretykiem albo odstępcą, zabić ojca i matkę lub być s o l omikiem?
                     Sodomczykiem,, chcesz waszmość powiedzieć  poprawił Rincon..
                     To właśnie  rzekł chłopiec..
                     I tak źle, i tak niedobrze  odparł Cortado.  Lecz skoro los zrządził, abyśmy weszli do
                 owego bractwa, przyśpieszmy kroku; umieram bowiem z niecierpliwości ujrzenia mości
                 Monipodia, o którym tak wielkie słyszę cuda.
                     Rychło  rzekł chłopiec  spełni się życzenie waszmości, gdyż dom jego stąd już można
                 dojrzeć. Poczekają waszmoście chwilę przed bramą, a ja tymczasem pójdę zobaczyć, czy
                 Monipodio nie zajęty, bo o tej właśnie porze zwykł udzielać audiencji.
                     Oby los był dla nas łaskawy!!  zawołał Rincon.
                    Postąpili jeszcze kilka kroków naprzód i chłopiec wszedł do wskazanego przez się domu,
                 który raczej nader złym niźli dobrym zalecał się wyglądem. Dwaj nasi towarzysze pozostali
                 przed bramą. Nie czekali długo, gdyż po chwili chłopiec ukazał się znowu. Weszli za nim, a
                 on kazał im czekać na niewielkim dziedzińcu wybrukowanym cegiełkami, a tak czystym i
                 wymuskanym, że zdawał się być świeżo wymazany najszczerszym karminem. Po jednej
                 stronie stała ławka o trzech nogach, po stronie przeciwległej  konew z odtrąconym
                 wierzchem, a na niej dzbanek nie mniej niż ona uszkodzony. Opodal leżała na ziemi mata
                                                                                                                              55






                 szpagatowa, a pośrodku stała doniczka z bazylią, jakie w Sewilli spotyka się na każdym
                 kroku.
                    Chłopcy przyglądali się uważnie wszystkim tym sprzętom, czekając, rychło-li zejdzie do
                 nich Monipodio. Widząc, że mistrz zwleka już dobrą chwilę z przybyciem, Rincon odważył
                 się wejść do jednej z dwóch izb parterowych, które wychodziły na dziedziniec. Ujrzał tam na
                 gwoździach zawieszone dwie szpady do szermierki i dwie tarcze korkowe; na podłodze stała
                 wielka skrzynia, bez wierzchu, nie przykryta niczym, a koło niej rozłożone były trzy maty. Na
                 przeciwległej     ścianie    widniał    przyklejony      do   niej   obraz    Najświętszej     Marii     Panny
                 pośledniejszej roboty, pod nim zaś wisiał koszyczek z sitowia, a w ścianę wmurowana była
                 misa fajansowa. Rincon domyślił się, że koszyk był tam umieszczony zamiast skarbony do
                 ofiar, a misa służyła za kropielnicę i jak się później okazało, w istocie tak było.
                    Weszli tymczasem do domu dwaj chłopcy, w wieku lat około dwudziestu, po studencku
                 odziani, a w chwilę po nich dwaj pachołkowie z koszykami i jeden ślepiec. Nowo przybyli,
                 nie wyrzekłszy słowa, poczęli przechadzać się po dziedzińcu. Wkrótce ukazali się jeszcze
                 dwaj starcy ustrojeni w bajową odzież i okulary, które miały snadź dodawać im powagi i
                 wzbudzać dla nich szacunek. Obydwaj trzymali w ręku różańce o dźwięcznych paciorkach.
                 Za nimi weszła jakaś staruszka odziana w fałdzistą suknię i w milczeniu skierowała się ku
                 izbie. Zaczerpnąwszy wody święconej z kropielnicy uklękła pobożnie przed obrazem; po
                 długiej chwili, po trzykroć ucałowawszy ziemię i tyleż razy podniósłszy ku niebu ręce i oczy,
                 powstała, rzuciła swój datek do koszyka i poszła przechadzać się wraz z innymi po
                 dziedzińcu. W ten sposób zebrało się wkrótce około czternastu osób, a każdy niemal z
                 przybywających inaczej był odziany i innym widocznie trudnił się zajęciem. Zjawili się też,
                 jedni z ostatnich, dwaj dziarscy i wytworni młodzieńcy: mieli wąs suty a pokrętny, kapelusze
                 o szerokich skrzydłach, kołnierze z rabatami, barwne pończochy z okazałymi podwiązkami,
                 szpady dłuższe nad przepisaną miarę8, zamiast puginałów  pistolety i zawieszone u boku
                 nosili puklerze. Ci, ledwo weszli, spojrzeli z ukosa na Rincona i Cortada, jak gdyby zdziwieni
                 obecnością nieznanych im twarzy i zbliżywszy się do nich zapytali, czy należą do bractwa.
                 Rincon odpowiedział twierdząco, uprzejmie dodając: Na usługi ichmości.
                    Nadeszła chwila, że zeszedł z góry imć pan Monipodio, z tak wielkim upragnieniem
                 oczekiwany od owego cnotliwego grona. Był to człowiek w wieku lat czterdziestu pięciu do
                 czterdziestu sześciu, wysokiego wzrostu, o śniadej twarzy, zrośniętych brwiach, czarnej a
                 gęstej brodzie i głęboko osadzonych oczach. Koszulę miał na sobie rozchyloną z przodu, a
                 był cały tak gęsto zawłosiony, że poprzez ten otwór istny las widniał na jego piersi. Miał na
                 plecach płaszcz bajowy, który prawie do samych stóp mu spadał; obuty był w trzewiki
                 włożone na kształt pantofli, a nogi miał pokryte przez szarawary płócienne, szerokie i tak
                 długie, że opadały mu poniżej kostek. Na głowie nosił kapelusz o dnie w kształcie dzwonu i
                 zwisających skrzydłach; przez pierś i ramiona  przepasany temblak, na którym wisiał miecz
                 krótki, o szerokiej klindze, podobny do szpad wyrabianych w Toledo, z wyrytym przy
                 rękojeści pieskiem. Ręce miał krótkie i kosmate, palce grube, paznokcie szerokie, a zagięte
                 jak pazury; nóg nie było widać, lecz stopy miał potwornie szerokie i kościste. Był to, w
                 rzeczy samej, istny okaz barbarzyńcy, którego wewnętrzna istota w niczym nie ustępowała
                 owej surowej i nieforemnej powierzchowności.
                    Wraz z Monipodiem wszedł do izby przewodnik naszych dwóch młokosów. Ująwszy za
                 ręce Rincona i Cortada, w takich słowach przedstawił ich hersztowi bandy:
                     Oto, mości Monipodio, owi dwaj młodzieńcy, o których waszmości mówiłem. Niechże
                 ich waszmość wyegzaminuje, a przekona się, czy nie zasługują istotnie na to, abyśmy przyjęli
                 ich do naszego bractwa.
                     Chętnie to uczynię  odparł Monipodio..
                    8 Zbiór praw hiszpańskich z roku 1564 ograniczał długość szpad, jakie wolno było nosić osobom cywilnym,
                 do niespełna czterech stóp (1 i 1/4 vara). (Przyp. tłum.)
                                                                                                                              56






                    Zapomnieliśmy dodać, że ledwo Monipodio zjawił się na progu, wszyscy obecni skłonili
                 mu się głęboko. Jedynie dwaj na końcu przybyli wytwornisie, uchylili tylko, jakby od
                 niechcenia,    kapeluszy     i  powrócili do      swej    przechadzki     po   dziedzińcu.     Nieco    opodal
                 przechadzał się Monipodio pytając nowicjuszów, czym się trudnią, skąd rodem i czyimi są
                 synami.
                    Rincon odpowiedział mu w te słowa:
                     Czym się trudnimy  wiadomo, skoro przychodzimy po opiekę do waszmości; zaś miano
                 naszej ziemi rodzinnej i nazwiska naszych ojców, zda mi się, żadnej nie posiadają wagi, boć
                 tu chyba nikt nie zechce uczcić nas jakimś zaszczytnym tytułem lub orderem, aby trzeba było
                 dochodzić naszej genealogii.
                    Odezwał się na to Monipodio:
                     Dobrze mówisz, chłopcze; pochwalam twą oględność, że ukrywasz te rzeczy, jeśliby
                 bowiem los z czasem przeciw nam się obrócił, nie trzeba, aby było napisane w księgach
                 sądowych lub liście więziennej: Piotr, czy Jan, czy Kacper, syn takiego a takiego, urodzony
                 w takiej a takiej wsi, dziś został powieszony albo dziś chłostę odebrał. Te i tym podobne
                 wzmianki niezbyt pochlebnie brzmią w cnotliwych uszach. Przyznaję więc, że słuszną jest to
                 zabiegliwością przemilczeć miano rodzinnego kraju, ukryć nazwisko swych ojców i własne
                 zmienić; a choć między nami winno panować wzajemne zaufanie i nic ukrywać nie należy,
                 tymczasem spytam was tylko o wasze imiona chrzestne.
                    Powiedział więc Rincon swe imię, a za nim i Cortado toż samo uczynił.
                     Otóż chcę  rzekł Monipodio  i ta jest moja wola,, abyś ty, Rinconie, nazywał się od dziś
                 dnia   R i n c o n e t e, a ty, Cortado,    C o r t a d i l l o, gdyż imiona te przypadają doskonale do
                 waszego młodocianego wieku i zgodne są z naszymi rozporządzeniami. Musimy też wiedzieć,
                 jak się zwą ojcowie naszych towarzyszy, gdyż zwykliśmy co roku zamawiać mszę za dusze
                 naszych zmarłych i dobroczyńców. W tym celu, z jakiejkolwiek z dokonanych kradzieży
                 zdejmujemy pewną kwotę, czyli             s t u p i d i u m, aby zapłacić nią księdza, który ową mszę
                 odprawia, mówią bowiem, że takie msze płatne są,                  p e r  m o d u m    n a u fragii 9, wielce
                 korzystne dla dusz czyśćcowych. Do dobroczyńców naszych zaliczamy                         papugę 10, która
                 nas broni,     b u r e g o, który nas ostrzega, oprawcę, gdy nam względy okazuje, każdego
                 wreszcie, kto widząc na ulicy, jak za którymś z naszych tłum się ugania z okrzykami:
                 Złodziej! złodziej! trzymaj! łapaj!  stanie pośrodku i powstrzyma rozpęd ścigających
                 mówiąc do nich: Dajcież mu państwo rozmyślać w pokoju o utrapieniach, którymi go los
                 niemiłosierny dostatecznie obdzielił, a za grzech kara Boża go nie minie. Dobrodziejkami
                 naszymi bywają też siostry miłosierdzia, kiedy przychodzą nam z pomocą w g ą s i o r z e                    lub
                 na galerach; dobrodziejami naszymi są również ojcowie nasi i matki, za których sprawą
                 przyszliśmy na świat; pisarze sądowi, którzy, jeśli składnie wezmą się do rzeczy, łacno mogą
                 każdej sprawie dać taki obrót, że najcięższy występek nie będzie człowiekowi policzony za
                 winę i nie będzie takiej winy, która by pociągała za sobą ciężką karę. W celu uczczenia tych
                 wszystkich naszych dobroczyńców, bractwo rokrocznie wyprawia j a b u l e u s z, z największą
                 o k a z y j n o ś c i ą i p r z y p y c h e m, na jaki możemy się zdobyć.
                     Pewno  rzekł Rinconete (ochrzczony już ostatecznie tym imieniem)  pewno, że jest to
                 dzieło godne niebywałego a głębokiego rozumu, jakim waszmość, panie Monipodio, słynie.
                 Lecz ojcowie nasi żyją jeszcze, a jeśli śmierć w nich wcześniej jak w nas ugodzi, nie
                 omieszkamy dać znać o tym waszemu bogobojnemu i dobrotliwemu bractwu, aby za ich
                 dusze zmówiono ową mszę zbawienną, którą waszmość nazwał po łacinie                          n a u f r a g i u m
                 czy     t e m p e s t a s. Nie   wątpię   zresztą    wcale,   że   będzie ona      odprawiona      z  równym
                 p r z y p y c h e m i równą o k a z y j n o ś c i ą jak te, o których była mowa, jeśli oczywiście nie
                    9 S u f f r a g i (jako poparcie) chciał powiedzieć Monipodio, lecz nie dopisała mu łacina, podobnie jak
                 wyżej, kiedy rzekł s t u p i d i u m, miast s t i p e n d i u m. N a u f r a g i u m  rozbicie okrętu.. (Przyp. tłum.)
                    10 W gwarze złodziejskiej: adwokat. (Przyp. tłum.)
                                                                                                                              57






                 będzie waszmość         uważał za stosowniejsze przepychem               raczej    i okazałością obdarzyć
                 podobną uroczystość.
                     Niech mnie na miejscu piorun trzaśnie, jeśli ma się stać inaczej  odparł Monipodio. Po
                 czym zwracając się do przewodnika naszych malców, ciągnął dalej:
                     Pójdź tu,, Ganchuelo: czy posterunki rozstawione?
                     Tak  odrzekł chłopiec, któremu było Ganchuelo na imię  trzy szyldwachy stoją na
                 straży i nie ma obawy, aby nas zaskoczono znienacka.
                     Wracając więc do rzeczy  rzekł Monipodio  chciałbym wiedzieć, dzieci, co umiecie,
                 aby wam wyznaczyć zajęcie, które by odpowiadało waszym upodobaniom i zdolnościom.
                     Ja  odparł Rinconete  znam niezgorzej sam kwiat szlachetnej nauki Vilhana:11 wiem
                 kiedy można w rękawie coś na później zachować; wzrok zawsze mi dopisuje, kiedy należy
                 znaczoną kartę rozpoznać; umiem robić wolty pojedyncze, podwójne i potrójne; sztuka
                 filowania też mi nieobca; znam klempę i chodzika, a gdy naznaczę sobie miejsce, gdzie karty
                 mają być zebrane, pewny być mogę, że mnie mój partner nie zawiedzie. Łatwiej mi wreszcie
                 zmówić się z towarzyszem, by wspólnie orżnąć jakiegoś pyszałka niźli zaciągnąć się do
                 wojska, a prędzej najbardziej szczwanemu graczowi podsunę jakąś niepotrzebną młódkę niż
                 uda mu się wymamić ode mnie dwa reale.
                     Niezły początek  rzekł Monipodio  lecz wszystko to sztuczki dziecinne,, jak świat stare,
                 a tak powszechnie są w użyciu, że zna je każdy początkujący i służyć mogą tylko przeciw
                 jakiemuś bałwanowi z tych, którzy dopóty grają i odgrywają się, póki ostatniego szeląga nie
                 wyłożą na stół. Miejmy jednak nadzieję, że z czasem, wziąwszy z pół tuzina lekcji, zdołasz
                 się w tej sztuce wydoskonalić: ha, może nawet kiedyś staniesz się w niej mistrzem
                 prawdziwym.
                     Niczego nie zaniedbam  odparł Rinconete  gwoli zadowoleniu waszmości, jak również
                 i cnych członków tego bractwa.
                     A ty,, cóż umiesz, Cortadillo?  zapytał Monipodio.
                     Ja  rzekł Cortadillo  znam taką sztukę, że kładziesz dwa, a pięć wyjmujesz12, prócz
                 tego umiem zręcznie wymacać i spustoszyć wszelką kieszeń.
                     Cóż więcej??
                     Nic,, za grzechy moje  odparł Cortadillo..
                     Nie trap się tym, synu  rzekł Monipodio  gdyż znajdziesz u nas bezpieczną przystań i
                 dobrą szkołę. Nie ma obawy, abyś tu zgnuśniał i bądź przekonany, że nie opuścisz nas nie
                 nauczywszy się wszystkiego, co ci na przyszłość może być potrzebne. A jak tam z odwagą,
                 chłopcy?
                     O, tej nam nie brak!  zawołał Rinconete.  Żadne przeciwności nas nie ustraszą, jeśli
                 chodzi o dokonanie jakiego przedsięwzięcia, które by miało styczność z naszą sztuką i
                 rzemiosłem.
                     Bardzo dobrze  rzekł Monipodio  lecz rad bym wiedzieć, że ta odwaga nie opuści was
                 i w nieszczęściu: że potraficie znieść wszelki               m a g l u n e k z zaciśniętymi zębami, nie
                 powiedziawszy nawet: oto moje usta.
                     Wiemy już, mości Monipodio  odparł Cortadillo  co znaczy m aglunek. Na nic nie
                 zbraknie nam odwagi, gdyż nieuctwo nasze nie sięga tak daleko, abyśmy nie rozumieli, że za
                 to, co język powie, gardłu trzeba będzie zapłacić. Szczęście to dla przestępcy, gdy w jego
                 ręku spoczywa wybór między życiem a śmiercią, pod warunkiem, że będzie umiał należycie
                 przypilnować swego języka. Zresztą, czyż jedno n i e trudniej wymówić niż jedno t a k?
                       Doskonale!        zawołał    Monipodio         więcej    mi   nie   potrzeba!    Słowa     twoje   tak
                    11 W epoce Cervantesa przypisywano niejakiemu Vilhanowi wynalazek gry w karty i czyniono z niego
                 niejako patrona szulerów. (Przyp. tłum.)
                    12 Mete dos y saca cinco. Ta sztuczka złodziejska polegała na wyławianiu przedmiotów za pomocą dwóch
                 palców. (Przyp. tłum.)
                                                                                                                              58






                 przekonywająco świadczą o waszych zdolnościach, że widzę się zobowiązany, zniewolony,
                 zmuszony wszystko uczynić, co będzie w mojej mocy, abyście zostali przyjęci niezwłocznie
                 na rzeczywistych członków naszego bractwa, nie przechodząc przez rok nowicjatu.
                     I ja myślę, że tak być powinno  odezwał się jeden z obecnych junaków..
                    Zawtórowali mu jednogłośnie wszyscy, prosząc Monipodia, aby pozwolił chłopcom
                 korzystać ze wszelkich praw i przywilejów, jakie bractwo zapewnić mogło swym członkom,
                 gdyż, zarówno ze względu na ich osoby jak przemówienia, godni byli tego zaszczytu.
                 Monipodio odparł, że pragnąc uczynić zadość żądaniom ogółu, nadaje chłopcom wszystkie
                 przywileje, których się słusznie dla nich domagano. Zwracając się następnie do Rinconeta i
                 Cortadilla, powiedział im, jak wielkiego dostępują zaszczytu: na mocy bowiem owych
                 przywilejów nie będą zmuszeni płacić myta od pierwszej kradzieży; nie będą używani przez
                 rok cały, jak inni nowicjusze, do podrzędniejszych czynności, a więc nie będą zmuszeni
                 chodzić z poleceniami od starszej braci do więzienia i do domu publicznego; pić będą wino
                 niechrzczone; będą mogli wyprawiać uczty w dowolnym miejscu, kiedy im się tylko spodoba
                 i nie prosząc o pozwolenie swego zwierzchnika; jako członkowie czerpać będą mogli od tej
                 chwili, na równi ze starszą bracią, z ogólnego spichlerza, nie licząc innych zysków i korzyści,
                 jakie im nowe stanowisko miało zapewnić. Chłopcy przyjęli wszystko jako łaskę niesłychaną
                 i w gorących a serdecznych słowach podziękowali za zaszczyt, jakiego dane im było dostąpić.
                    Tymczasem przybiegł pędem i bez tchu prawie chłopiec jakiś, wołając:
                     Alguacyl od włóczęgów kieruje się w stronę naszego domu; ale żadnej straży przy nim
                 nie ma.
                     Nie trwóżcie się, chłopcy  rzucił Monipodio  alguacyl jest naszym sprzymierzeńcem i
                 pewno nie przychodzi tu w złych zamiarach. Niechaj się więc wszyscy uspokoją, a ja wyjdę
                 na ganek z nim pomówić.
                    Obecni, zrazu słowami chłopca zastraszeni, uspokoili się, a Monipodio wyszedł na ganek,
                 gdzie oczekiwał go już alguacyl. Pomówiwszy z nim chwil kilka powrócił do izby i zapytał:
                     Komu z was wypadło dzisiaj znajdować się na placu świętego Salwatora??
                     Ja tam byłem  odparł przewodnik naszych młokosów..
                     Czemuż to więc  rzekł Monipodio  nic jeszcze nie wiem o pewnej kiesce, z którą tak
                 łatwo dziś rano na tym właśnie miejscu ktoś dał sobie radę? Zawierała piętnaście dukatów w
                 złotej monecie, dwa podwójne reale i nie wiem ile tam czwartaków.
                     Prawda to  odparł chłopiec  że znikła dziś na placu świętego Salwatora kieska jakaś,
                 zawierająca tę właśnie kwotę; ale nie moja w tym była ręka i nie pojmuję nawet, kto mógł ją
                 sobie przywłaszczyć.
                     Ze mną nie ma żartów!  zawołał Monipodio.  Kieska musi się znaleźć, bo prosi o nią
                 alguacyl, który jest nam przyjacielem i rokrocznie setki usług nam oddaje.
                    Chłopiec począł zaklinać się na             wszystkie świętości,        że nic nie     wie o     kradzieży.
                 Monipodio nie dawał za wygraną i zapałał takim gniewem, że zdało się, iż skry rzucały jego
                 oczy.
                     To nie kpiny!  wołał.  Niechaj nikt nie kusi się wykraczać przeciw najdrobniejszemu
                 punktowi ustawy naszego bractwa, bo życiem może przypłacić taką swawolę! Kieska musi się
                 znaleźć, a jeśli ją kto ukrywa, aby należnego myta nie zapłacić, z własnych zasobów pokryje
                 szkodę, bo cokolwiek się stanie, alguacyl musi stąd wyjść zadowolony.
                    Chłopiec począł znowu przysięgać i zaklinać się mówiąc, że nie on popełnił tę kradzież i
                 że   nigdy    owej    kieski   nie   widział    na   oczy.    Wszystko      to  sprawiło,     że   Monipodio
                 gwałtowniejszym jeszcze zapałał gniewem, a całe zgromadzenie zaniepokoiło się widząc, że
                 ich statuty i dobre porządki grożą ruiną.
                    Rinconete przeto, widząc tak wielką trwogę i zamieszanie, wpadł na myśl, że byłoby lepiej
                 położyć kres owym niepokojom i dogodzić hersztowi bandy, który teraz pienił się już ze
                 złości. Naradziwszy się tedy ze swym przyjacielem, za jego zgodą wyjął z zanadrza sakiewkę
                                                                                                                              59






                 zakrystiana i rzekł:
                     Niechaj ustaną spory i waśnie, panowie, bo oto jest sakiewka, o której mowa, a kwota,
                 której alguacyl się domaga pozostała w niej nienaruszona. Złowił ją dziś rano mój towarzysz,
                 Cortadillo, wraz z chustką, która do tego samego należała właściciela.
                    Cortadillo tymczasem wyjąwszy z kieszeni chusteczkę pokazywał ją obecnym.
                    Monipodio widząc, jak się sprawa miała, z tymi słowy zwrócił się do chłopców:
                     Cortadillo dobrotliwy (ten bowiem przydomek ma mu na przyszłość pozostać) niechaj
                 zatrzyma dla siebie chustkę i niech zapisze na mój rachunek wdzięczność za oddaną nam
                 przysługę, alguacyl zaś zabierze kieskę, gdyż jest ona własnością pewnego zakrystiana,
                 którego łączy z alguacylem bliskie pokrewieństwo, a słuszną jest rzeczą, aby i dla niego
                 okazało się prawdziwym przysłowie, które powiada: Jak Kuba Bogu, tak Bóg Kubie. W
                 istocie zacny ten alguacyl swym milczeniem tyle się nam w jeden dzień przysłuży, że i w pół
                 roku nie zdołamy okazać mu należycie naszej wdzięczności, co zresztą nie leży w naszych
                 zwyczajach.
                    Przyklasnęli wszyscy wspaniałomyślności naszych dwóch nowicjuszów i decyzji swego
                 zwierzchnika, który wyszedł, by oddać kieskę alguacylowi. Cortadillo zachował przydomek
                 dobrotliwego, podobnie jak ongi Don Alonzo Perez de Guzman, przezwany el Bueno, który z
                 murów oblężonej Tarify rzucił miecz w obóz najeźdźców godząc na życie swego jedynego
                 syna.
                    Gdy Monipodio powrócił, weszły wraz z nim do izby dwie dziewczyny o twarzach mocno
                 uróżowanych, wargach zabarwionych karminem i pomadą wymuskanych piersiach, ustrojone
                 w jedwabne szale, ruchliwe i pełne bezwstydu. Wszystko to były niechybne oznaki, po
                 których Rinconete i Cortadillo łacno poznali, że                 nowo przybyłe        wychodziły z domu
                 publicznego i w rzeczy samej nie mylili się wcale. Od samego progu rzuciły się w objęcia
                 Szczutka i Żelaznej Ręki, tak bowiem nazywano dwóch na samym końcu przybyłych
                 wytwornisiów, a przydomek tego ostatniego stąd pochodził, że miał istotnie żelazną rękę w
                 miejsce własnej, którą ucięto mu na mocy wyroku sądowego. Młodzieńcy uściskali je
                 radośnie    pytając,    czy   przynoszą      ze   sobą   jakąś    drobnostkę     do   zwilżenia     przewodu
                 pokarmowego.
                     A jakżeby nie, gołąbku mój?  odparła jedna z dziewczyn, którą nazywano Gananciosa.
                  Przyjdzie tu niebawem twój wierny pachołek, Silbatillo i przyniesie koszyk z butelkami, a
                 w nich to, co Bóg raczył nam dać na dzisiaj.
                    Prawdą było, co rzekła, gdyż w tej samej chwili wszedł chłopiec niosąc koszyk do butelek
                 pokryty prześcieradłem. Uradowali się wszyscy na widok Silbata, a Monipodio kazał
                 niezwłocznie rozłożyć na środku izby jedną z mat szpagatowych, które znajdowały się w
                 domu; kazał następnie wszystkim usadowić się wkoło, aby, zapomniawszy swary i niesnaski,
                 o ważniejszych pogawędzić sprawach. Na to odezwała się staruszka, która zmówiła była
                 modlitwę przed obrazem:
                     Monipodio, synu miły, nie do uczt mi teraz, gdyż od dwóch dni cierpię na takie zawroty
                 głowy, że do szaleństwa mnie doprowadzają, a prócz tego, zanim nadejdzie południe, muszę
                 zmówić pacierze i zapalić świeczkę przed Najświętszą Panienką i przed obrazem świętego
                 Augustyna, bo tego obowiązku nie zaniedbam, choćby spadły śniegi i wichry się rozhukały.
                 Przyszłam tu dzisiaj, gdyż Renegat i Stunogi przynieśli mi wczoraj wieczorem kosz do
                 butelek, większy nieco od tego, który tutaj stoi, pełny nowiutkiej bielizny. Bogiem a prawdą,
                 chłopcy nie zdążyli nawet usunąć resztek popiołu pozostałych po praniu, przyszli pokryci
                 potem kroplistym i aż litość brała patrzeć na nich, tak byli zziajani i zadyszani, biedni
                 aniołkowie. Powiedzieli mi, że poszli śladem jakiegoś handlarza bydłem, który sprzedał był w
                 rzeźni kilka cieląt i zamierzali właśnie zawrzeć bliższą znajomość z sakwą pełną reali, którą
                 miał przy sobie, gdy nadarzyła im się inna okazja. Nie wyłożyli bielizny ani jej nie policzyli,
                 ufni w moją uczciwość i klnę się na Boga, że nie tknęłam nic z owego kosza i że stoi teraz u
                                                                                                                              60






                 mnie taki, jakim był, kiedy na światło dzienne się narodził.
                     Wierzymy ci, pani matko  odparł Monipodio  niech sobie kosz stoi tymczasem u
                 ciebie, a pod wieczór pójdę sprawdzić jego zawartość; wszystko porachuję i dam każdemu, co
                 mu przypadnie w udziale, rzetelnie a sprawiedliwie, jak to jest moim zwyczajem.
                     Niech będzie, jak zechcesz, synu  rzekła staruszka  a że czas zaczyna mi się dłużyć,
                 dajcie mi przełknąć, czym chata bogata, aby pocieszyć ten strapiony żołądek, który wciąż mi
                 omdlewa.
                     A czegóż chciałabyś się napić, matko miła?  zapytała Escalanta (gdyż tak nazywała się
                 towarzyszka Gananciosy).
                    To mówiąc otworzyła kosz i ukazał się miech skórzany, który zawierał około dwóch
                 arrobów13 wina, i wiadro z drzewa korkowego, w którym z łatwością pomieścić się mogły
                 dwie kwarty. Escalanta napełniwszy wiadro winem podała je bogobojnej staruszce, która
                 ujęła naczynie w obie ręce, zdmuchnęła pianę z wierzchu i rzekła:
                     Dużo nalałaś,, córko, lecz jeśli Bóg łaskaw, starczy mi sił i na to.
                    I podniósłszy wiadro do ust jednym tchem przelała z niego wino do żołądka, po czym
                    dodała:
                     Pańskie winko, z Guadalcanalu rodem i nawet jeszcze lekkiego smaczku gipsu nie
                 straciło. Bóg ci zapłać, córko miła, takie mi dałaś pocieszenie. Boję się tylko, by mi nie
                 zaszkodziło, gdyż od rana nic jeszcze w ustach nie miałam.
                     Nie zaszkodzi,, matko  odparł Monipodio  bo wino jest stare, trzyletnie.
                     Tak mi Panno Najświętsza dopomóż  rzekła staruszka, po czym dodała, zwracając się
                 do dziewczyn:
                     A poszukajcie czy nie macie tam jakiego czwartaka, abym mogła kupić świeczki na
                 ołtarz, bo tak śpieszno mi było do was z nowiną o koszu, że zapomniałam w domu torebki z
                 pieniędzmi.
                     Mam ja trochę drobnych, matko Pipoto (tak nazywała się owa zacna staruszka)  rzekła
                 Gananciosa  proszę, oto dwa czwartaki; za jednego dla mnie kupcie świeczkę i zapalcie ją
                 przed obrazem świętego Michała, a jeśli na dwie starczy, niech druga będzie dla świętego
                 Błażeja, gdyż ci są moi obrońcy. Chciałabym też świeczkę dla świętej Łucji (bo i do niej
                 modlę się niekiedy, ze względu na ową przeprawę z oczyma), ale nie mam już drobnych:
                 przyjdzie jednak czas, że starczy nam na wszystko.
                     Dobrze mówisz, córko  odparła Pipota  a dbaj zawsze o to, by ci nie zbrakło na starość
                 zaoszczędzonego grosza, rzecz to bowiem wielkiej wagi, aby człowiek umierając miał przy
                 sobie gromnicę zapaloną, a nie czekał aż mu ją przyniosą spadkobiercy lub egzekutorzy
                 testamentu.
                     Prawdę mówi matka Pipota  odezwała się Escalanta i sięgnąwszy do woreczka dała
                 staruszce jednego jeszcze czwaraka prosząc, aby zapaliła i za nią dwie świeczki ku czci
                 świętych, którzy wydadzą się jej najbardziej użyteczni i godni wdzięczności. Pipota zagarnęła
                 miedziaki i skierowała się ku wyjściu, mówiąc na odchodnym:
                     Bawcie się, dzieci, póki czas jeszcze po temu; bo nadejdzie starość i płakać będziecie
                 chwil straconych waszej młodości, jak ja dzisiaj płaczę moich młodych lat. W waszych
                 modlitwach polecajcie mnie Bogu, a i ja o was nie zapomnę i prosić Go będę, by nas
                 ochraniał w naszym niebezpiecznym rzemiośle, by strzegł nas zawsze od najścia władz
                 sądowych i ceklarzy.
                    To rzekła i odeszła.
                    Gdy za staruszką drzwi się zamknęły, wszyscy usadowili się dokoła maty, a Gananciosa, w
                 braku obrusa, pokryła ją prześcieradłem. Następnie wyjęła z koszyka najpierw wielką wiązkę
                 rzep i około dwóch tuzinów pomarańcz oraz cytryn, później sporą puszkę smażonego
                    13 Arroba  dawna miara płynów w Hiszpanii:: zawierała koło 15 litrów. (Przyp. tłum.)
                                                                                                                              61






                 sztokfisza pokrajanego w plasterki. Ukazało się potem pół sera holenderskiego i cały garnek
                 doskonałych oliwek, półmisek homarów i krabów sosem kaparowym i pieprzem tureckim
                 zaprawionych,      wreszcie     dwa    bochenki     przedniego     chleba    białego    z  okolic    Gandulu.
                 Biesiadników było około czternastu, a żaden z nich nie omieszkał położyć przed sobą noża o
                 żółtym trzonku, prócz jednego Rinconeta, który wyjął swą złamaną szpadę. Starcom w
                 bajowej odzieży i przewodnikowi naszych dwóch chłopców przypadł w udziale obowiązek
                 nalewania wina do wiadra, które wszystkich obecnych obchodziło koleją. Lecz ledwo zabrano
                 się do pomarańcz, gwałtowne pukanie do drzwi rzuciło popłoch na całe towarzystwo.
                 Monipodio polecił wszystkim, by się uspokoili, wszedł do izby, zdjął ze ściany tarczę, dobył
                 szpady i, zbliżywszy się do drzwi, głuchym a przeraźliwym głosem zapytał:
                     Kto idzie??
                    Odpowiedziano mu z zewnątrz:
                     To ja, czyli że jakby nikogo nie było, mości Monipodio. To ja, Tagarote, który stoję dziś
                 na straży; a przychodzę powiedzieć, że idzie tu Julia Caricharta w tak wielkiej rozpaczy i tak
                 zapłakana, że niechybnie jakieś nieszczęście musiało ją spotkać.
                    W tej samej chwili ta, o której mówił, nadeszła szlochając, Monipodio zaś usłyszawszy ją
                 otworzył drzwi i polecił szyldwachowi, by wrócił na swój posterunek, a na przyszłość z
                 mniejszym hałasem dawał znać o tym, co dostrzeże. Taragote oddalił się obiecując poprawę.
                    Weszła na dziedziniec Cariharta, dziewczyna tego samego rodzaju, co dwie poprzednio
                 przybyłe i tym samym trudniąca się zajęciem. Była cała rozczochrana, twarz miała pełną
                 sińców i ledwo ukazała się na dziedzińcu, padła zemdlona. Gananciosa i Escalanta rzuciły się
                 jej z pomocą i rozpinając ją dostrzegły, że całą pierś miała jak gdyby poranioną. Obleli jej
                 twarz wodą, tak że wkrótce odzyskała zmysły i wnet wołać poczęła:
                       Oby    sprawiedliwość      Boża     i sądy    królewskie nie      oszczędziły tego       rzezimieszka
                 skórozdziercę, tego tchórza poczwarnego, tego wszawego rozbójnika, który ma więcej
                 grzechów na sumieniu niż włosów na głowie! A ileż to razy uratowałam go od szubienicy! I
                 pomyśleć, że zmarnowałam moją młodość, że kwiat moich lat straciłam dla takiego pyszałka
                 bez serca, podłego i niepoprawnego.
                     Uspokój się, Cariharto  odezwał się na to Monipodio  bo ukaranie winowajcy do mnie
                 należy: powiedz nam, kto cię skrzywdził, a sprawiedliwości stanie się zadość. Czyżby na
                 cześć twoją ośmielił się kto godzić? Jeśli tak i zemsty żądasz, słówko starczy ci pisnąć.
                     Co mi cześć moja?  odparła Julia  na tamtym świecie niech mnie po śmierci szanują.
                 Tutaj obym tylko mogła więcej zaznać szacunku od tego łajdaka, który jest lwem z
                 owieczkami, a wobec ludzi staje się jagnięciem. Z tym łotrem, nicponiem miałabym jeszcze
                 chleb wspólny pożywać i spać w jednym łożu? Niedoczekanie jego! Oby raczej szakale
                 poszarpały mnie w kawałki! Spojrzyjcież tylko, jak mnie urządził.
                    Z tymi słowy uniosła sukni aż do kolan i nieco wyżej jeszcze, pokazując nogi pełne pręg i
                 sińców:
                     Oto jak mnie ubrał ten podły Repolido, który więcej dobrego mi zawdzięcza, niż matce,
                 co go na świat wydała. A wiecie dlaczego tak mnie wymłócił? Myślicie może, że ja mu dałam
                 do tego powód? Otóż nie: było to tak, że grał i przegrywał i kiedy już nie miał więcej
                 gotówki, przysłał mi swego pachołka, Owczarka, abym mu dała trzydzieści reali; posłałam
                 mu tylko dwadzieścia cztery, wszystko co mogłam. Oby trud, z jakim zdobyłam te grosze,
                 policzony mi był na Sądzie Ostatecznym przy odpuszczeniu grzechów! I oto, w zamian za
                 moje dobre serce, ten rozbójnik myśląc, że ukrywam coś przed nim z rachunku, który on
                 sobie wyobraził, dziś rano wywiódł mnie na pole za Sady Królewskie i tam, wśród drzew
                 oliwnych, rozebrał mnie do naga i począł okładać paskiem skórzanym nie zdjąwszy nawet
                 klamry żelaznej; tak mnie w końcu wymłócił, że na wpół żywa zostałam wśród pola. Obym
                 go mogła w kajdanach oglądać! Te sińce, które widzicie, są dostatecznym świadectwem, że
                 szczerą prawdę wam mówię.
                                                                                                                              62






                    Tu znowu poczęła biadać i wołać o sprawiedliwość i znowu Monipodio, a za nim wszyscy
                 obecni junacy przyrzekli pomścić jej krzywdę. Gananciosa wzięła ją za rękę i poczęła
                 pocieszać mówiąc, że najcenniejsze swe klejnoty oddałaby za to, aby i jej się coś podobnego z
                 jej kochankiem wydarzyło.
                     Trzeba ci bowiem wiedzieć  rzekła  Cariharto, siostro miła, że kto się lubi, ten się
                 czubi, a kiedy ci złodzieje gnębią nas, biją i kopią, wtenczas dopiero prawdziwie nas
                 ubóstwiają. A powiedzże tak z ręką na sercu: kiedy Repolido dobrze cię zbił i wyłajał, czy nie
                 próbował przebłagać cię jaką pieszczotą?
                     Tysiąc pieszczot próbował  odparła, we łzach cała, zapytana  byłby dał palec sobie
                 uciąć, abym tylko zgodziła się iść z nim do domu, a nawet zdaje mi się, że miał łzy w oczach,
                 gdy odchodził.
                     Nie dziwota to  rzekła Gananciosa  płakał pewno widząc, w jakim zostawia cię stanie,
                 gdyż wszyscy oni w podobnych wypadkach, ledwo ochłoną od gniewu, już żałują swej winy.
                 Przekonasz się, siostro moja, że zanim ten dom opuścimy, sam do ciebie przyjdzie, pokorny
                 jak jagnię i błagać cię będzie o przebaczenie.
                     Zaprawdę  zawołał Monipodio  ten szubienicznik nie przestąpi naszego progu, dopóki
                 publicznie nie upokorzy się za swój postępek! I pomyśleć, że łajdak ośmielił się podnieść rękę
                 na Carihartę, która czystością obyczajów i                zapobiegliwością      prawie słynie, jak nasza
                 Gananciosa, a tej chyba jeszcze żadna nigdy nie dorównała.
                    Tu wtrąciła Julia:
                     O, proszę, mości Monipodio, niechże waszmość źle nie mówi o tym łotrze przeklętym,
                 bo mimo wszystko kocham go i strzegę jak oka w głowie, a to, co Gananciosa powiedziała na
                 jego usprawiedliwienie wystarczyło, by mi rozum przywrócić. Doprawdy, mam ochotę iść po
                 niego.
                     Tego, radzę ci, nie czyń  rzekła Gananciosa  gdyż wzbije się w pychę i na przyszłość
                 będzie pomiatał tobą jak ścierką. Uspokój się raczej, siostro miła, bo przekonasz się wkrótce,
                 że sam do ciebie przyjdzie, pokorny i skruszony, a jeśli nie, napiszemy mu wierszem taki
                 liścik, że ciężko zrobi mu się na sercu.
                     Na to zgoda  odparła Cariharta  gdyż tysiąc rzeczy mam mu do napisania.
                     Ja  rzekł Monipodio  będę sekretarzem, jeśli okaże się tego potrzeba; a choć wcale nie
                 jestem poetą, wiadomo jednak, że jeśli człowiek zechce zadać sobie nieco trudu, zdoła sklecić
                 jako tako choćby i dwa tysiące zwrotek. Zresztą, jeśli mi się to nie uda, mam ja pewnego
                 przyjaciela, cyrulika, który jest prawdziwie wielkim poetą i w każdej chwili gotów nam
                 dopełnić brakujących do rytmu sylab. My zaś, zanim zabierzemy się do dzieła, skończmy
                 tymczasem zaczęte śniadanie.
                    Julia bez trudu usłuchała rady swego zwierzchnika i wszyscy powrócili do przerwanego
                 g a u d e a m u s   z takim zapałem, że wkrótce ukazało się dno kosza, a z łagwi ostatnią
                 wyciśnięto kroplę. Starzy pili s i n e f i n e, młodzi  obficie, a niewiastom wypadło dopełnić
                 miary owej litanii. Następnie Monipodio pozwolił starcom, na ich własne żądanie, opuścić
                 towarzystwo, poleciwszy im, aby skrzętnie zbierali wszelkie wiadomości, które by mogły
                 gminie    być    przydatne.    Odpowiedzieli,      że   wszelkich     dołożą    starań,   aby   nie   zdradzić
                 pokładanego w nich zaufania i odeszli. Rinconete, który z natury był ciekawy, przeprosiwszy
                 za swą śmiałość zapytał Monipodia, jaką by grać mogły rolę te dwa osobniki, tak siwe,
                 powagi pełne i czcigodne. Odparł mu na to, zagadniony, że owych starców w mowie
                 złodziejskiej zowią szerszeniami, a zajęcie ich na tym polega, że przez dzień cały chodzą
                 po mieście i zawiadamiają towarzyszy, do jakich domów można nocą iść na połów. Prócz
                 tego w zakres ich obowiązków wchodziło śledzić urzędników, którzy wynoszą pieniądze z
                 Mennicy, aby przekonać się kędy je zaniosą i w jakim miejscu ukryją. Wywiedziawszy się o
                 tym wszystkim wracali do domu, gdzie pieniądze złożono i mierzyli grubość murów szukając,
                 którędy najłatwiej będzie się włamać. Monipodio dodał, że byli to ludzie dla bractwa
                                                                                                                              63






                 niezmiernie cenni i że ze wszystkiego, co za ich sprawą skradziono, dostawali dwudziesty
                 procent, podobnie jak piąta część Skarbu Narodowego przypada w udziale Najjaśniejszemu
                 Panu. Rzekł wreszcie, że starcy owi byli wielce uczciwi, szanowani, dbali o swą dobrą sławę,
                 sumienni i bogobojni, że co dzień słuchali Mszy Świętej i modlili się z przedziwnym
                 nabożeństwem.
                     Niektórzy z nich  dodał  a zwłaszcza ci dwaj, którzy wyszli stąd przed chwilą,
                 zadowalają się wynagrodzeniem znacznie niższym od tego, jakie im, według naszych
                 obliczeń, przypada w udziale. Mamy innych dwóch, którzy z zawodu są tragarzami i ze
                 względu na swe rzemiosło chodzą często po przeróżnych domach, znają wszelkie wejścia i
                 drogi do odwrotu i wiedzą, które z nich są niezawodne, które zdradliwe.
                     Wszystko to istne cuda  rzekł Rinconete  i pragnąłbym gorąco przydać się na coś tak
                 świetnemu bractwu.
                     Niebo dobrym chęciom zawsze sprzyja  odparł mu na to Monipodio..
                    Gdy tak gawędzili o tych i innych rzeczach, zapukano do drzwi. Podniósł się Monipodio,
                 aby zapytać, kto idzie i odpowiedziano mu z progu:
                     Proszę otworzyć,, mości Monipodio; to ja, Repolido.
                    Cariharta usłyszawszy te słowa podniosła głos do nieba, wołając:
                     Proszę nie otwierać, mości Monipodio! Nie otwierajcie temu ludożercy, temu Herodowi,
                 temu Okieńskiemu tygrysowi.
                    Nie przeszkodziło to jednak hersztowi bandy wpuścić nowo przybyłego na dziedziniec.
                 Lecz Cariharta widząc, że wrota otwarte, zerwała się na nogi, wpadła do izby, gdzie
                 znajdował się oręż i stamtąd, zamknąwszy drzwi za sobą, poczęła wołać wielkim głosem:
                     Niech go nie widzę na oczy, tego próżniaka, tego kata niewiniątek, tego tępiciela gołębi
                 domowych!
                    Żelazna Ręka i Szczutek starali się tymczasem przytrzymać Repolida, który gwałtem
                 chciał wejść do izby, gdzie zamknęła się była Cariharta. Lecz, nie mogąc kroku naprzód
                 postąpić, przez zamknięte drzwi wołał do niej:
                     Dosyć już, dosyć, złośnico! Uspokój się, serce moje! Obyś tak w tym roku jeszcze
                 wyszła za mąż!
                     Ja, za mąż?  odparła Cariharta.  Patrzcież go, jaki chytry; chciałbyś ty pojąć mnie za
                 żonę, ale raczej za pokrajanego trupa wyjdę, niż za ciebie!
                     Cicho, głupia  rzekł Repolido  dosyć tego: skończmy swary, bo już późno. A uważaj,
                 abym nie stracił cierpliwości, bo choć jestem spokojny i pokorny, jeśli się znowu rozzłoszczę,
                 jak Bóg na niebie, gorzej będzie teraz niż dziś rano. Toteż moja rada, przeprośmy się i nie
                 wywołujmy wilka z lasu.
                     I diabła samego z lasu wywołam  krzyczała Cariharta  bodajbyś tylko poszedł na
                 złamanie karku i żebym cię nie widziała więcej na oczy!
                     Nie mówiłem wam?  odezwał się Repolido.  Na Boga żywego, zdaje mi się, że jeszcze
                 chwila, a przerwę te układy i inną zacznę rozmowę.
                    Tu wmieszał się Monipodio:
                     W mojej obecności nie będzie żadnych bójek: Cariharta wyjdzie nie na twoje groźby, ale
                 dlatego, że ja ją o to poproszę i wszystko się skończy ku ogólnemu zadowoleniu. Bo
                 niesnaski między kochankami to mają do siebie, że później tym przyjemniej jest się godzić.
                 Hejże, Juleczko! hej, córko! Hej, Cariharto najmilsza! Wyjdźże do nas serce, a ja już to na
                 siebie biorę, że Repolido na kolanach cię będzie przepraszał.
                     Jeśli te przeprosiny mają być upokorzeniem  rzekł na to Repolido  lub mogą uchybić
                 godności osobistej, to i przed całym wojskiem zbirów się nie upokorzę. Lecz jeśli o to tylko
                 chodzi, że taki hołd ma być Cariharcie przyjemny, nie mówię, że się rzucę na kolana, ale
                 rzucę się z wieży zamkowej, gdy ona tego zażąda.
                    Z tej odpowiedzi śmiać się poczęli Szczutek i Żelazna Ręka, co srodze zagniewało
                                                                                                                              64






                 Repolida, który myślał, że dworują sobie z niego. Toteż, zwracając się do nich, zawołał
                 gwałtownie:
                     Ktokolwiek będzie się śmiał albo zechce śmiać się z tego, co Cariharta powiedziała na
                 mnie albo ja na nią, niechaj wie, że łże bezczelnie i będzie łgał za każdym razem, gdy mu
                 przyjdzie ochota do śmiechu, jak powiedziałem.
                    Szczutek i Żelazna Ręka spojrzeli na siebie z ukosa, a Monipodio łacno spostrzegł, że źle
                 może skończyć się ta rozmowa, jeśli sam nie zażegna kłótni. Toteż, stanąwszy wnet między
                 nimi, zawołał:
                     Dość tego, panowie! Zaniechajcie słów obelżywych i trzymajcie język za zębami. A tych
                 wszystkich błahostek niechaj żaden z was nie bierze do siebie.
                     Nie wątpimy wcale  odparł Szczutek  że podobnych słów nikt nie ośmieliłby się do nas
                 skierować, bo gdybyśmy mieli tylko podejrzenie, że ta przemowa do nas się stosuje, pewno
                 nie dalibyśmy czekać na odpowiedź.
                     Jeśli cię ręka świerzbi, mości Szczutku  rzekł mu na to Repolido  wiedzże o tym, że i
                 my mamy tęgie ramiona, a powiedziałem już, że ten, kto się tu zaśmiał, jest kłamcą i
                 łajdakiem. Jeśli mi kto zechce zaprzeczyć, niech idzie ze mną, a z mieczem w ręku mu
                 pokażę, że co rzekłem, to rzekłem.
                    Z tymi słowy Repolido kierował się już ku drzwiom prowadzącym na ulicę. Cariharta,
                 która słyszała całą rozmowę, widząc, że tak zaperzony zamierza dom opuścić, wyszła na
                 dziedziniec wołając:
                     Trzymajcie go! Niech nie odchodzi, bo znowu coś zbroi. Czy nie widzicie, że złość nim
                 trzęsie? A kiedy chodzi o odwagę, nie dorównałby mu sam Judasz Makarelusz. Wróćże się, ty
                 mój bohaterze srogi!
                    To mówiąc zagrodziła mu drogę i mocno uczepiła się jego płaszcza. Monipodio wnet
                 pośpieszył jej z pomocą i wspólnymi siłami zdołali go przytrzymać. Szczutek i Żelazna Ręka
                 pozostali na boku, nie wiedząc, czy wypada im się gniewać, czy nie, i czekali, co uczyni
                 Repolido. Ten zmiękł wreszcie na prośby Cariharty i Monipodia i powrócił, mówiąc:
                     Nigdy przyjaciele nie powinni obrażać swych przyjaciół, ani kpić sobie z przyjaciół, a
                 zwłaszcza wówczas, kiedy widzą przyjaciół swoich zagniewanych.
                     Nie ma tu przyjaciela  odparł Szczutek  który by zdolny był drwić ze swych przyjaciół,,
                 a żeśmy wszyscy przyjaciele, niech przyjaciele podadzą sobie ręce.
                    Na to odezwał się Monipodio:
                     Mówicie waszmość, jak winni mówić dobrzy przyjaciele i jako tacy podajcież sobie
                 przyjacielskie ręce.
                    Uścisnęli sobie tedy powaśnieni dłonie, a Escalanta zdjąwszy z nogi jedną trepkę poczęła
                 grać na niej jak na tułumbasie. Gananciosa wzięła miotłę, która przypadkiem tam się
                 znajdowała i skrobiąc o nią paznokciami jęła wydobywać dźwięki, które choć przykre i
                 piskliwe, zgadzały się jednak z uderzeniami trepki. Monipodio stłukł talerz i ująwszy między
                 palce dwie skorupy począł nimi takt wybijać, wtórując trepce i miotle. Rinconete i Cortadillo
                 przyglądali się ze zdziwieniem tym niezwykłym instrumentom muzycznym, gdyż nigdy
                 przedtem nie widzieli podobnej orkiestry. Zauważył to Żelazna Ręka i rzekł do nich.
                     Podoba się wam ta muzyka na miotle? Nie dziwi mnie to wcale, gdyż nie masz na
                 świecie całym równie prostych i tanich narzędzi muzycznych, jak te, które przed sobą
                 widzicie. Mówił mi przed kilku dniami pewien student, że ani O g nifeusz, który Arankę
                 wywiódł z piekła, ani M a r i o n, który wsiadł na delfina i jeździł tak po morzu jak na
                 wynajętym mule, ani inny jeszcze wielki muzyk, który wybudował miasto o stu bramach i
                 tyluż oknach, nigdy nie wynaleźli muzyki lepszej i łatwiejszej do nauczenia. Żaden z tych
                 nieboszczyków nie umiał podobnie jak my grać na instrumentach bez strun i klawiszy,
                 których w dodatku nigdy nie trzeba stroić. Słyszałem nawet, że ten wynalazek przypisują
                 pewnemu zuchowi z naszego miasta, który jest pono w muzyce istnym Hektorem.
                                                                                                                              65






                     Musi to być prawda  odparł Rinconete  lecz posłuchajmy, co też nam zaśpiewają nasi
                 muzykanci, bo zdaje mi się, że Gananciosa splunęła, co jest nieomylnym znakiem, że szykuje
                 się do śpiewu.
                    Tak też było w rzeczy samej, gdyż Monipodio poprosił ją był, aby zaśpiewała kilka
                 powszechnie znanych w Sewilli zwrotek. Zaczęła jednak nie Gananciosa, a Escalanta, która
                 wdzięcznym a melodyjnym głosem zaśpiewała:
                                      Dla Sewillańczyka
                                         O rudej czuprynie
                                      Tak cała goreję,
                                         Że aż serce ginie.
                    Ciągnęła dalej na tę samą nutę Gananciosa:
                                      Gdzie szukać dziewczyny,
                                         Która się nie sparzy
                                         Na ognistym chłopcu
                                         O brunatnej twarzy?
                    Następnie Monipodio, w szybszy ruch wprawiwszy swe skorupy, zanucił:
                                      Waśnią się i godzą
                                         Kochankowie młodzi:
                                      Niech się czubią zdrowi,
                                         Gdy im to nie szkodzi.
                    Nie chciała Cariharta pominąć milczeniem swego zadowolenia, bo wziąwszy również w
                 rękę trepkę poczęła tańczyć, wybijając na niej takt i przyśpiewując:
                                      Wstrzymajże, szaleńcze,
                                         Tych razów wichurę,
                                      Bowiem, koniec końców,
                                         Własną smalisz skórę.
                     Śpiewajcież sobie, ile chcecie  rzekł na to Repolido  ale nie poruszajcie starych
                 dziejów, bo nie ma po co: co się stało, to się nie odstanie; o nowych mówmy więc sprawach i
                 kwita.
                    Zanosiło się już na dłuższe tańce i śpiewy, gdy nagle szybkie pukanie do drzwi położyło
                 kres zabawie. Monipodio zapytał, kto idzie, a szyldwach odparł, że na końcu ulicy ukazał się
                 sędzia miejski i że szli przed nim dwaj ceklarze wydziału śledczego, Tordillo i Cernicalo.
                 Odpowiedź ta, usłyszana przez wszystkich, taką trwogę rzuciła na towarzystwo, że Cariharta i
                 Escalanta wdziały na wywrót swe trepki, Gananciosa odłożyła na bok miotłę, a Monipodio
                 swe skorupy i w kłopotliwym milczeniu ucichła cała muzyka. Oniemiał Szczutek, zbladł
                 Repolido, zatrwożył się Żelazna Ręka i wszyscy, jeden po drugim, skryli się po kątach, a
                 niektórzy aż na dach weszli, myśląc, że tą drogą łatwiej im będzie się dostać na ulicę i
                 umknąć. Nigdy strzał z rusznicy lub nagły odgłos grzmotu tak nie przeraził stada rozigranych
                 gołębi, jak zatrwożyła owo szlachetne grono wiadomość o nieoczekiwanej wizycie sędziego i
                 jego pomocników. Nasi dwaj nowicjusze, Rinconete i Cortadillo, nie wiedzieli gdzie się
                 ukryć; pozostali więc na miejscu czekając końca owego nagłego zamieszania i ciekawi, co z
                 tego wyniknie. Wynikło tyle, że wrócił szyldwach i oznajmił, iż sędzia przeszedł koło domu
                                                                                                                              66






                 nie zdradziwszy najmniejszym ruchem, aby miał coś złego podejrzewać.
                    Ledwo szyldwach skończył swą relację, zjawił się w drzwiach jakiś młody mężczyzna, po
                 zawadiacku nieco odziany. Monipodio wziął go ze sobą do izby i kazał zawołać Szczutka,
                 Żelazną Rękę i Repolida, innym zaś zabronił wchodzić. Rinconete i Cortadillo, pozostawszy
                 na dziedzińcu, mogli słyszeć całą rozmowę między Monipodiem a nowo przybyłym gościem,
                 który zaczął od tego, że zapytał herszta, dlaczego dane mu polecenie tak źle zostało spełnione.
                 Monipodio odparł mu na to, że sam jeszcze nie wiedział, jak załatwiono rzecz całą, dodając
                 że przyjdzie za chwilę jego pełnomocnik, któremu sprawę powierzono, a ten będzie mógł
                 zdać ze wszystkiego dokładną relację. W trakcie tego zeszedł z góry Szczutek i Monipodio
                 zapytał go, czy rozprawa nożowa na czternaście cięć już była załatwiona.
                     Która??  zapytał Szczutek:  czy chodzi o sprawę tego kupca z zaułka??
                     To właśnie  podchwycił gość..
                     Aha; jeśli o tej sprawie mowa  odparł Szczutek  oto jak się rzeczy mają. Oczekiwałem
                 go wczoraj z wieczora w pobliżu jego domu i zjawił się zanim zadzwoniono na Anioł Pański.
                 Podszedłem, zmierzyłem go wzrokiem i okazało się, że ma twarz tak maleńką, iż na żaden
                 sposób czternastu ukłuć nie można by na niej zmieścić; widząc tedy, że nie mogę uczynić
                 tego, do czego się zobowiązałem i co nakazywała mi moja destrukcja...
                     Instrukcja, chciał waszmość zapewne powiedzieć  poprawił gość  bo o żadnej
                 destrukcji nie było mowy.
                     Słusznie  odparł Szczutek.  Mówię tedy, że widząc, iż na tak miniaturowym obliczu
                 nie sposób zmieścić umówione liczby ukłuć i nie chcąc, aby się nazywało, że czekałem na
                 próżno       zamiast    pana    poczęstowałem        nożem     sługę,   który   mu    towarzyszył,      a  ten
                 przynajmniej miał twarz przyzwoitych rozmiarów.
                     Wolałbym  zauważył młodzieniec  aby zadano siedem ran panu, niż czternaście
                 słudze. Prawdziwie, nie wykonaliście mego polecenia jak należało, ale nie mówmy już o tym.
                 Owe trzydzieści dukatów, które wyliczyłem waszmości jako zaliczkę, nie zrujnują mnie.
                 Żegnam panów; sługa uniżony.
                    Z tymi słowy zdjął kapelusz i odwrócił się, aby odejść. Lecz Monipodio przytrzymał go za
                 płaszcz aksamitny, który nosił na ramiona zarzucony, mówiąc:
                     Niechże waszmość poczeka chwilę i dotrzyma swego zobowiązania, skorośmy naszemu
                 słowu byli wierni i sprawę załatwili rozumnie i honorowo: brak nam jeszcze dwudziestu
                 dukatów i nie wyjdzie stąd waszmość, dopóki nie da nam tej kwoty lub fantu tejże wartości.
                       Więc    nazywa      to  waszmość       dotrzymaniem       słowa,    gdy   zamiast     pana,   pachołka
                 poczęstowano nożem?
                     Wspaniale rozumie ten młodzieniec  rzekł Szczutek  a czy nie pamięta waszmość
                 przysłowia, które głosi: kto miłuje przyjaciela swego, miłuje i psa jego?
                     Nie pojmuję  odparł gość  co też to przysłowie może mieć wspólnego z naszą sprawą??
                     Rzecz nader prosta  objaśnił Szczutek  czyż nie znaczy to, że kto nie miłuje swego
                 wroga, nie miłuje i psa jego? Otóż wrogiem waszmości jest kupiec, waszmość go nie miłuje,
                 jego sługa jest niby jego psem, gdy więc sługa dostał nożem, na wroga waszmości spada
                 obraza i oto sprawa nasza załatwiona, a krzywda waszmości pomszczona: trzeba tedy
                 niezwłocznie i bez targów zapłacić, co się nam należy.
                     Święta racja  dodał Monipodio  z ust mi wyjąłeś, Szczutku, te wywody. Niechże się
                 tedy waszmość, panie miły, nie wdaje w próżne spory ze swymi uniżonymi sługami i
                 przyjaciółmi, ale posłucha raczej mojej rady i zapłaci za nasz trud, jeśli zaś waszmość
                 pragnie, aby i samemu kupcowi dostało się kilka ukłuć, nie więcej jednak niż można umieścić
                 na jego twarzy, proszę obliczyć swe wymagania, a my już sprawę załatwimy.
                     Jeśli mogę na to liczyć  odparł młodzieniec  chętnie zapłacę wszystko, co się należy za
                 wczorajszą wyprawę, a i za przyszłą wynagrodzę was z góry.
                     Pewnym waszmość być może  rzekł Monipodio  że wszystko zostanie spełnione jak
                                                                                                                              67






                 najlepiej: tym razem Szczutek tak ładnie kupca uczęstuje, że mu nierychło przyjdzie znowu
                 do swarów ochota. Na zbawienie mej duszy to wszystko mogę zaprzysiąc.
                     Z taką gwarancją  rzekł młodzieniec  wierzę obietnicy: zostawię przeto waszmości
                 jako kaucję ten oto łańcuch złoty; w razie potrzeby opłaci on wam i zalegające dwadzieścia
                 dukatów i czterdzieści, które ofiaruję wam za tę nową rozprawę. Wart jest tysiąc reali i być
                 może, że suma ta całkowicie wam się będzie należała, gdyż zdaje mi się, że niezadługo trzeba
                 będzie inną jeszcze podobną wyprawę przedsięwziąć.
                    To mówiąc zdjął z szyi łańcuch misternej roboty i oddał go w ręce Monipodia, który
                 zarówno po wadze jak po dotyku poznał, że był ze szczerego złota zrobiony. Monipodio
                 przyjął ten zastaw z wielką grzecznością i zadowoleniem, gdyż odznaczał się zawsze
                 niezmiernie dobrym wychowaniem. Egzekutorem pozostał nadal Szczutek, który obiecał, że
                 tegoż wieczora wszystko będzie załatwione.
                    Młodzieniec wyszedł wielce zadowolony                  z wyniku układów, Monipodio               zaś   kazał
                 przywołać     wszystkich     nieobecnych      i  zatrwożonych.       Zebrali   się zawezwani,       a   mistrz,
                 stanąwszy pośród        nich,   wyjął   z   kaptura    swego    płaszcza    książkę    do   notatek    i  kazał
                 Rinconetowi czytać z niej na głos, gdyż sam czytać nie umiał. Rinconete otworzył książkę i
                 na pierwszej kartce przeczytał taki napis:
                                      WYKAZ ROZPRAW NOŻOWYCH,
                                      KTÓRE MAJĄ BYĆ ZAŁATWIONE
                                      W CIĄGU BIEŻĄCEGO TYGODNIA.
                    Pierwsza:      Sprawa         kupca       z    zaułka.       Cena:     pięćdziesiąt           dukatów;
                 t r z y d z i e ś c i d u k a t ó w z a l i c z k i o d e b r a n o. Egzekutor: S z c z u t e k.
                     Zdaje się, synu, że w tej rubryce nic więcej nie zapisano  rzekł Monipodio: szukaj dalej
                 rubryki: Wykaz rozpraw na kije.
                    Rinconete odwrócił kartę i na następnej ujrzał napis:
                                      WYKAZ ROZPRAW NA KIJE,
                    a nieco niżej taką notatkę
                    Szynkarzowi              z     Alfafa        dwanaście           razów         kijem        większych
                 rozmiarów,          po   dukacie.       Odebrano          osiem      dukatów         zaliczki.      Termin
                 do sześciu dni. Egzekutor: Żelazna Ręka.
                     Można by wykreślić tę rozprawę  rzekł Żelazna Ręka  gdyż dziś wieczorem rzecz całą
                 załatwię.
                     Czy jest co więcej,, chłopcze?  zapytał Monipodio.
                     Jest jedna jeszcze  odparł Rinconete  tak powiada::
                    Garbatemu            krawcowi,           znanemu          pod      przezwiskiem             Szczygieł,
                 sześć     razów       kijem      większych         rozmiarów,          z   polecenia        damy,      która
                 zostawiła nam naszyjnik. Egzekutor: Desmochado.
                     Dziwi mnie  rzekł Monipodio  że nie załatwiono jeszcze tej sprawy. Desmochado musi
                 być źle usposobiony w tych czasach, gdyż oto dwa dni minęły od naznaczonego terminu, a
                 nie zabrał się jeszcze do dzieła.
                     Wczoraj go spotkałem  odezwał się Żelazna Ręka  powiedział mi, że dotychczas nie
                 mógł jeszcze spełnić swego zobowiązania, garbus bowiem był chory i nie wychodził z domu.
                     Wierzę temu najzupełniej  rzekł Monipodio  gdyż znam Desmochada jako rzetelnego
                 pracownika i wiem, że gdyby nie tak ważna przeszkoda i z trudniejszym przedsięwzięciem
                 dałby sobie łacno radę. Czy jest co więcej, synu?
                     Nie,, mistrzu  odparł Rinconete..
                                                                                                                              68






                     Idź więc dalej, a szukaj rubryki pod tytułem:
                                      WYKAZ OBELG POSPOLITYCH.
                    Rinconete, odwróciwszy kartę, przeczytał:
                    Wykaz        obelg      pospolitych,          dla     pamięci:       na    czyich       plecach       tłuc
                 butelki,       kogo      smołą       wysmarować,            komu       przypiąć         rogi,     lub    ośle
                 uszy, nad kim się znęcać, kogo nastraszyć, komu nożem grozić itp.
                     Cóż dalej stoi??  zapytał Monipodio.
                     Niżej  rzekł Rinconete  napisano:: w y s m a r o w a ć s m o ł ą w d o m u...
                     Nie czytaj nazwy domu  przerwał Monipodio  bo wiem już o co tu chodzi. W
                 dziecinnej tej sprawie ja sam jestem egzekutorem, a wynagrodzenie wynosi osiem dukatów, z
                 których cztery odebrano.
                     Istotnie, wszystkie te szczegóły są tutaj wymienione  odezwał się Cortadillo  niżej zaś
                 napisano: p r z y p i ą ć r o g i...
                     I tu nie czytaj nazwiska  przerwał mu znowu Monipodio  gdyż obelga sama wystarcza
                 i nie należy obciążać sobie niepotrzebnie sumienia, rozgłaszając ją na wszystkie strony. Ja
                 przynajmniej wolałbym tysiąc rogów ludziom przypiąć i tyleż oślich uszu (pod warunkiem, że
                 za taką pracę odbiorę odpowiednią zapłatę), niż raz jeden się zdradzić, choćby to miało być
                 przed matką, która mnie na świat wydała.
                     Egzekutorem jest tutaj Narigueta  rzekł Rinconete..
                     Ta sprawa już załatwiona i wynagrodzenie za nią odebrane. Patrz dalej, jeśli bowiem się
                 nie mylę, musi tam być zapisana pewna sprawa z postrachem za dwadzieścia dukatów:
                 połowę tej kwoty zapłacono, a w wykonaniu ma wziąć udział cała gmina, termin zaś za
                 miesiąc. Wszystko, co tam zapisano, spełnimy co do joty i będzie to jeden z najpiękniejszych
                 czynów, jakie od niepamiętnych czasów dane było oglądać naszemu miastu. Dajże mi
                 książkę, młodzieńcze, gdyż wiem, że nic więcej nie ma tam zapisanego i wiem również, że
                 robota źle idzie; ale po latach niepowodzenia nastaną lepsze czasy i tyle będziemy mieli
                 zamówień, że nie zdołamy wszystkim naraz dogodzić. Nic się na świecie nie dzieje bez
                 dopuszczenia Bożego i nie naszą to rzeczą zmuszać kogokolwiek, by do nas zgłaszał się po
                 usługi, tym bardziej że każdy jest zuchem we własnym domu i nikt nie ma ochoty płacić
                 innemu za robotę, której może sam podołać.
                     Wszystko to prawda  odezwał się Repolido.  Niech jednak waszmość nie zapomina, że
                 nie otrzymaliśmy jeszcze na dziś żadnych rozporządzeń, a tymczasem południe się zbliża i
                 słońce zaczyna przypiekać nie na żarty.
                     Oto więc, co należy czynić  rzekł Monipodio.  Każdy z was niech pójdzie zająć swój
                 posterunek i zatrzyma do niedzieli wyznaczone mu miejsce. W niedzielę znowu się tutaj
                 zbierzemy i podzielimy między sobą sprawiedliwie wszystko, co się do tego czasu nadarzy.
                 Rinconete dobrotliwy i Cortadillo niechaj do niedzieli upatrzą sobie miejsce za granicami
                 miasta, między Złotą Wieżą a bramą del Alcazar, gdzie można swobodnie ćwiczyć się w
                 szermierce. Widziałem ja takich, którzy, choć mniej od nich mieli zdolności, przynosili
                 jednak co dzień po dwadzieścia reali drobnymi, nie licząc srebra, posługując się jedną tylko
                 talią, a i tej czterech kart brakowało. Ganchoso wskaże wam miejsce, o którym mówię; a
                 gdybyście nawet mieli pociągnąć aż do kościoła świętego Sebastiana, nic to nie szkodzi, gdyż
                 tego jedynie należy przestrzegać, aby nikt cudzych miejsc nie zajmował.
                    Chłopcy ucałowali mu rękę dziękując za łaskę, jaką im okazał i przyrzekli rzetelnie pełnić
                 swe obowiązki nie zaniedbując żadnych starań i środków ostrożności. Monipodio tymczasem
                 wyjął z kaptura swego płaszcza złożony arkusz papieru, na którym wypisana była lista
                 członków i polecił, aby Rinconete umieścił tam nazwiska swoje i Cortadilla. Ponieważ nie
                 było w domu kałamarza, Monipodio kazał chłopcu iść z listą do najbliższej apteki i zapisać
                                                                                                                              69






                 wszystko      w    następujący     sposób:     R i n c o n e t e   i   C o r t a d i l l o,  c z ł o n k o w ie;
                 przyjęci         bez     nowicjatu;          Rinconete               szermierz,          Cortadillo          
                 d o l i n i a r z; data i podpisy, bez wymienienia nazwisk rodziców i miejsca urodzenia.
                    W trakcie tego wszedł jeden ze starych szerszeni i powitał obecnych tymi słowy:
                     Przychodzę donieść ichmościom, że spotkałem przed chwilą Wilczka, tego z Malagi:
                 powiada, że tak się wydoskonalił w swej sztuce, iż grając nowiutkimi kartami podejmuje się
                 wyprowadzić w pole samego Belzebuba. Mówi, że dziś nie może się tu stawić ani zdać
                 sprawy ze swych działań, gdyż jest szczwany przez ceklarzy; ale w niedzielę przyjdzie z
                 wszelką pewnością.
                     Zawsze twierdziłem  rzekł Monipodio  że ten Wilczek stanie się rychło mistrzem w
                 swej sztuce, gdyż ma ręce jakby stworzone do szermierki. W tym bowiem rzemiośle dobre
                 narzędzie pracy jest nie mniej ważnym warunkiem powodzenia jak rozum, który pozwala
                 człowiekowi należycie nauczyć się swej sztuki.
                     Spotkałem też w pewnym domu zajezdnym  ciągnął dalej starzec  na ulicy de Tintores
                 owego Żyda, który podaje się za kleryka. Zamieszkał on tam, gdyż dowiedział się, że dwaj
                 Peruwiańczycy w tymże domu wynajęli pokoje. Przypuszcza, że uda mu się namówić ich do
                 gry, a choćby na początek zyski były niewielkie, z czasem znaczniejszych spodziewa się
                 wyników. Podobnie jak Wilczek, zapewnia, że w niedzielę przyjdzie na zebranie i zda sprawę
                 ze swych działań.
                     Ten Żyd  rzeki Monipodio  również doskonale pracuje, a posiada przy tym wielkie
                 doświadczenie. Od dawna go już nie widziałem, a źle robi, że się nie pokazuje; doprawdy,
                 jeśli się nie poprawi, będę musiał popsuć mu szyki, bo złodziej ten prawdziwie tureckich
                 trzyma się porządków, a łaciny umie tyle, co moja matka. Czy jest jeszcze co nowego?
                     To wszystko  odparł starzec::  ja przynajmniej o niczym więcej nie wiem..
                     Dobrze  rzekł Monipodio.  Ta drobnostka dla was, dzieci (to mówiąc podzielił między
                 zebranych około czterdziestu reali), a w niedzielę niechaj nie zbraknie nikogo, bo odbędzie
                 się podział zysków.
                    Podziękowali mu wszyscy; Repolido i Cariharta znowu padli sobie w objęcia, a za nimi toż
                 samo uczynili Escalanta, Żelazna Ręka, Gananciosa i Szczutek, po czym postanowili zejść się
                 wieczorem u Pipoty. Miał tam przyjść i Monipodio, aby sprawdzić zawartość kosza, następnie
                 zaś zamierzał uskutecznić wyprawę ze smołą, o której wyżej była mowa. Monipodio ucałował
                 Rinconeta i Cortadilla i pobłogosławił im na pożegnanie, poleciwszy, aby nigdy nie mieli
                 pewnej i stałej siedziby, gdyż tej ostrożności wymagało dobro ogółu. Ganchoso zaprowadził
                 chłopców na wskazane im posterunki i opuszczając ich przypomniał, aby stawili się w
                 niedzielę, przypuszczał bowiem, że Monipodio zamierzał udzielić zgromadzeniu instrukcji
                 dotyczących właśnie ich rzemiosła. Wreszcie nasi dwaj towarzysze pozostali sami i długo
                 jeszcze, pełni podziwu, rozmyślali o wszystkim, co dnia tego dane im było oglądać.
                    Rinconete, choć młody jeszcze, posiadał jednak wiele zdrowego rozsądku i obdarzony był
                 od natury dobrymi skłonnościami, a zajmując się ze swym ojcem sprzedażą indulgencji
                 nauczył się był nieco gładkiej wymowy. Toteż uśmiał się niemało wspominając różne
                 wyrzeczenia, które usłyszał z ust Monipodia i jego zacnych kompanów: a zwłaszcza kiedy
                 wspomniał, jak Monipodio, zamiast p e r            m o d u m    s u f f r a g i i, powiedział, że za pomocą
                 rozbicia okrętu mszę za dusze czyśćcowe odprawiają; jak Cariharta, myśląc zapewne o
                 drapieżcach Hirkanii, nazwała Repolida Okieńskim tygrysem; spodobała mu się szczególnie
                 Cariharta, kiedy życzyła sobie, aby trud, z jakim zdobyła swe dwadzieścia cztery reale, został
                 jej policzony w niebie przy odpuszczaniu grzechów; a nade wszystko w podziw go wprawiała
                 ta ich wiara niezłomna, że wystarczy im modlić się co dzień, aby pójść prosto do nieba
                 pomimo wszystkich kradzieży i zbrodni, którymi obciążone były ich sumienia. Śmiał się
                 myśląc o owej staruszce, która przechowywała u siebie kosz skradziony, co nie przeszkadzało
                 jej zapalać świeczek przed obrazami świętych i wierzyć mocno, że po śmierci dostanie się do
                                                                                                                              70






                 raju.
                    Nie mniej niż to ich nabożeństwo, dziwiły Rinconeta u tych ludzi oznaki ulegliwości i
                 szacunku dla Monipodia, mimo jego nieuctwa i braku serca. Wspomniał wszystko, co
                 wyczytał w jego książce do notatek i różne rozprawy tam wymienione. Pomyślał wreszcie o
                 tym, jak źle w owej cudnej Sewilli władze wywiązują się z zadania i jak opieszale działać
                 musi sprawiedliwość, skoro ludzie tak szkodliwi mogą w mieście tym żyć bezkarnie, wbrew
                 prawom ludzkim i przykazaniom Boskim. I postanowił przełożyć swemu towarzyszowi, aby
                 zaniechał tego życia zatracenia, pełnego niepokojów, a tak wstrętnego i rozpustnego. Lecz
                 mimo wszystko, ile że był młody i niedoświadczony, spędził jeszcze wśród tych ludzi kilka
                 miesięcy, a w ciągu tego czasu zaszło wiele wypadków, które dłuższego wymagają opisania.
                 Zostawiamy przeto na inny raz opowieść o życiu Rinconeta i cudach, jakie dane mu było
                 oglądać, jak również o czynach Monipodia i innych członków tej nikczemnej akademii, a
                 wszystkie wypadki, które w owej historii znajdą odgłos, niemało nasuną rozmyślań i służyć
                 będą przykładem i ostrzeżeniem dla tych, którzy by czytać ją zechcieli.
                                                                                                                              71






                                          ZAZDROSNY ESTREMADURCZYK
                    Przed laty niewielu, z pewnej miejscowości w Estremadurze, wyruszył w świat majętny
                 szlachcic, syn możnych rodziców i puścił się na wędrówkę po różnych częściach Hiszpanii,
                 Włoch i Flandrii, marnując zarówno lata swe młode jak swe mienie. Wreszcie po długich
                 podróżach (gdy umarli już jego ojcowie, a większa część majątku roztrwoniona została)
                 zawinął do wielkiego grodu Sewilli, gdzie liczne znalazł sposobności, aby w krótkim czasie
                 spożyć resztki swej fortuny. Widząc się tedy bez pieniędzy, a nader nielicznych przy tym
                 posiadając przyjaciół, uciekł się do środka, do którego w mieście owym wielu zatraceńców
                 się ucieka, a mianowicie postanowił udać się do Indii14, które są przystanią i schroniskiem dla
                 wszystkich szaleńców Hiszpanii, kościołem bankrutów, kryjówką dla zabójców, maską i
                 zasłoną dla graczy (których biegłymi w sztuce niekiedy nazywają), najlepszą przynętą dla
                 kobiet wolnych obyczajów, złudną nadzieją dla większości i skutecznym ratunkiem dla
                 niewielu. Doczekawszy się więc czasu, kiedy eskadra jakaś w te strony wyruszyć miała,
                 porozumiał się z admirałem, zaopatrzył się w zapasy żywności i hamak podróżny, po czym w
                 Kadyksie wsiadł na okręt, śląc Hiszpanii pożegnanie. Podniesiono kotwicę i wśród ogólnej
                 radości, przy pomyślnym a łagodnym wietrze, rozwinięto żagle. W kilka godzin z oczu załogi
                 znikła ziemia, a ukazały im się niezmierzone wzrokiem przestwory wielkiego rodzica wód
                 wszelkich, Oceanu.
                    Podróżny      nasz    zamyślony      był   głęboko     i  ważył     w   pamięci     liczne   a   przeróżne
                 niebezpieczeństwa, jakich doznał był w ciągu długoletnich wędrówek, uprzytomniając sobie,
                 jak nierozumny całemu swemu życiu nadawał kierunek. I wynikiem tego porachunku, który
                 sam ze sobą uczynił, było niezłomne postanowienie, że od tej chwili zmieni całkowicie tryb
                 życia, w inny zgoła sposób rozrządzi mieniem, jakim Bóg zechce go obdarzyć i z większą niż
                 dotychczas ostrożnością postępować będzie z kobietami. Gdy przez taką burzę wewnętrzną
                 przechodził Filip de Carrizales (to bowiem było imię bohatera naszej opowieści), cisza
                 zapanowała na morzu. Wkrótce jednak wiatr począł dąć ponownie i z taką siłą w okręty
                 uderzył, że żaden z podróżnych nie zdołał utrzymać się na nogach, a Carrizales zmuszony był
                 zaniechać     swych    rozmyślań      i  dać   się  pochłonąć      całkowicie     przez   troski,   które   mu
                 okoliczności     nastręczyły.    Podróż     wypadła     tak  pomyślnie,     że   żadnych     nie   doznawszy
                 niebezpieczeństw zawinęli do portu w Kartagenie.
                    Aby w kilku słowach przejść do porządku nad wypadkami, które z opowiadaniem naszym
                 nie mają bliższego związku, powiem, że Filip liczył około czterdziestu ośmiu lat, kiedy do
                 Indii wyjeżdżał, że w kraju tym spędził lat dwadzieścia i dzięki przemyślności swej i
                 obrotności, w ciągu tego czasu zdobył majątek sięgający stu pięćdziesięciu tysięcy dukatów.
                 Widząc     się tak bogatym,        a  posłuszny     naturalnemu      i  wszystkim     ludziom     wspólnemu
                 pragnieniu powrotu do ojczyzny, wzgardził nowymi okazjami, które nadarzyły mu się w Peru,
                 gdzie tak wielkie zebrał już był bogactwa. Kazał tedy wszystko, co posiadał, na sztaby złote i
                 srebrne przetopić i, gwoli uniknięcia nieporozumień przeliczywszy swe mienie, wrócił do
                 Hiszpanii. Wylądował w Sanlucar; przybył do Sewilli z równym brzemieniem lat i bogactw;
                    14 Rzecz oczywista, mowa tu o Indiach Zachodnich, czyli Południowej Ameryce. (Przyp. tłum.)
                                                                                                                              72






                 ładunek srebrnych i złotych sztab odebrał nieuszkodzony. Jął szukać dawnych przyjaciół i
                 dowiedział się, że wszyscy pomarli; zapragnął tedy powrócić do rodzinnego miasta, choć
                 doszła go już była wiadomość, że śmierć nie oszczędziła żadnego z jego krewnych.
                    I oto, podobnie jak niegdyś, kiedy do Indii jechał ubogi i trosk pełen, samotne rozmyślania
                 wśród wielkiego morza chwili wytchnienia mu nie dawały, i teraz, po wielu latach, choć na
                 stałym lądzie się znajdował, nie zaznał spokoju, ale dla innych zgoła powodów: jeśli wówczas
                 bieda spać mu nie dawała, teraz bogactwo własne napełniało go niepokojem. Bogactwo
                 bowiem jest równie ciężkim brzemieniem dla człowieka, który doń nie przywykł i nie umie
                 się nim posługiwać, jak nędza dla cierpiącego ustawiczny niedostatek. Trosk źródłem jest
                 złoto i brak jego troski rodzi, ale wystarczy średniej zamożności, aby tym ostatnim zaradzić,
                 pierwsze zaś wzmagają się w miarę wzrostu naszych skarbów.
                    Przyglądał się Carrizales swym sztabom drogocennym, nie żeby skąpy był, gdyż długie
                 lata żołnierki nauczyły go hojności, ale że nie wiedział, co począć z nimi, zdawało mu się
                 bowiem bezowocną zabiegliwością ukryć je, jak były, w bezpiecznym miejscu; obrócić je zaś
                 na urządzenie domu  znaczyłoby to tyleż,, co oddać je na pastwę chciwości ludzkiej i obudzić
                 czujność grabieżców. Obumarła w nim chęć powrotu do zajęć handlowych i gdy baczył na
                 swe lata, mniemał, że aż nadto posiada pieniędzy, aby na życie mu starczyło: rad by
                 zamieszkał na swej ziemi i ofiarował jej w hołdzie majątek, aby w spokoju i spoczynku
                 spędzić tam stare lata, dając Bogu, co oddać by zdołał, skoro oddał już był światu, co mu się
                 od niego należało. Z drugiej jednak strony uprzytomnił sobie, że w jego ojczystej ziemi
                 ciasno było niezmiernie, że mieszkańcy byli ubodzy i obrać sobie tam siedzibę znaczyło to
                 uczynić z siebie cel wszelkich natrętnych oblężeń, których bogaci zazwyczaj od biedniejszych
                 sąsiadów doznają, wówczas zwłaszcza, kiedy nie ma nikogo w okolicy, do kogo mogliby
                 uciekać się o pomoc.
                    Szukał Carrizales w myślach jakiegoś dla bogactw swoich spadkobiercy i gdy wybadał
                 swe siły zdało mu się, że zdolny był jeszcze znieść brzemię małżeństwa. Ale gdy ta myśl
                 przyszła mu do głowy zdjął go strach wielki, który szamotać nim począł podobnie jak wiatr,
                 który mgłę zwiewa i rozprasza, gdyż z natury, choć nieżonaty nawet, był najzazdrośniejszym
                 na świecie człowiekiem. Toteż na samą myśl o małżeństwie zazdrosne uczucia go osaczyły i
                 przeróżne podejrzenia dręczyć go poczęły z taką siłą, że postanowił nie żenić się wcale.
                    Gdy taką powziął rezolucję, o tym, jak życie swe urządzi nic jeszcze nie postanowił  los
                 zrządził, że dnia pewnego przechodząc ulicą podniósł oczy i w jednym z okien ujrzał jakąś
                 młodą dziewczynę, która liczyć mogła trzynaście do czternastu lat, a tak przyjemnej była
                 powierzchowności i tak przedziwnej urody, że poczciwy stary Carrizales poczuł, iż broń
                 wypadnie mu złożyć i niedołężność jego mnogich lat ulec musiała wreszcie przed młodym
                 wiekiem     Leonory      (tak  się   bowiem      piękna    panna    nazywała).     Wnet     mnóstwo      myśli
                 przeróżnych zakotłowało mu w głowie i tak jął mówić sam do siebie:
                     Ta dziewczyna jest piękna, a o ile z wyglądu domu tego można sądzić, nie musi być
                 bogata; przy tym wszystkim dzieckiem jest jeszcze; jej młode lata pozwalają mi zaniechać
                 wszelkich podejrzeń. Ożenię się z nią tedy, w zamknięciu ją będę trzymał, na swój sposób
                 wykształcę tak, że charakter jej ułoży się całkowicie według mojej woli. Nie jestem tak stary,
                 abym nie mógł mieć dzieci, które by po mnie odebrały spadek. Nie przyjdzie mi troszczyć się
                 o to czy przyniesie mi ona co w posagu, gdyż niebo dało mi dość mienia, aby na wszystko
                 starczyło, a bogaci w małżeństwie nie bogactw winni szukać, ale zadowolenia, ono bowiem
                 przedłuża życie, gdy przykrości i niesnaski małżeńskie bliską śmierć zwiastują. Dalej więc,
                 do dzieła! Kości rzucone i oto los, który niebo mi przeznacza!
                    Po takich i tym podobnych ze sobą samym rozprawach, które po sto razy powtarzał w
                 duchu, przeczekawszy jeszcze dni kilka, Carrizales rozmówił się z rodzicami Leonory.
                 Dowiedział się, że, choć ubodzy, szlachetnego jednak byli rodu i wyjawiwszy im swe
                 zamiary, wykazawszy, kim był i jaki posiadał majątek, jął prosić usilnie, aby oddali mu córkę
                                                                                                                              73






                 swą za     żonę. Zażądali,      aby pozostawił im nieco czasu do namysłu, chcieli bowiem
                 dowiedzieć się czy prawdą było wszystko, co im o sobie powiedział, on zaś sam korzystając z
                 tej zwłoki mógł jednocześnie upewnić się o ich szlachectwie. Pożegnali się tedy i obie strony
                 rozpoczęły wywiady; okazało się, że wszystko zgodne było z prawdą i wkrótce Carrizales
                 poślubił Leonorę złożywszy jej uprzednio w darze dwadzieścia tysięcy dukatów  dowód jak
                 wielkim ogniem płonęło serce zazdrosnego starca.
                    Ledwo ślub został zawarty, w Carrizalesa uczucia zazdrosne tłumną uderzyły zgrają tak, że
                 drżeć począł bez żadnej zgoła przyczyny i jęły dręczyć go troski, jakich nigdy przedtem nie
                 zaznał. Pierwszą oznaką tej niebywałej zazdrości było, że nie pozwolił żadnemu krawcowi
                 zbliżyć się do swej żony, aby zdjąć miarę na liczne suknie, które zamyślał jej sprawić; chodził
                 tedy po mieście szukając kobiety tego samego wzrostu i tuszy co Leonora, aż znalazła się
                 wreszcie jakaś biedna dziewczyna, na której miarę skrojono próbną suknię i gdy okazało się,
                 że ta na jego żonie dobrze leżała, według tego samego wzoru inne kazał sporządzić, a
                 obstalował ich takie mnóstwo, że teściom jego zdało się, jakoby wielkie szczęście ich
                 spotkało, iż znaleźli dla siebie tak niebywałego zięcia i tak majętnego dla córki małżonka.
                 Leonorę     przeraził    niemal    widok     tylu  strojów    kosztownych,       gdyż    te,  które    dawniej
                 kiedykolwiek nosiła, ograniczały się do sukni z pośledniejszej tkaniny i kitajkowego kaftana.
                    Drugim objawem zazdrości Filipa było, że nie chciał zamieszkać wraz ze swą żoną, dopóki
                 nie kupił jej osobnego domu i aż go w następujący sposób nie urządził. Nabywszy w
                 wytwornej dzielnicy miasta za dwanaście tysięcy dukatów dom mieszkalny z wodą stojącą i
                 ogrodem, w którym znajdowało się mnóstwo drzew pomarańczowych, kazał podmurować
                 wszystkie okna, które wychodziły na ulicę tak, aby na niebo tylko patrzyły, po czym toż samo
                 uczynił    ze   wszystkimi     innymi     oknami     domu.     Krużganek      kryty,   według     sewilskiego
                 zbudowany wzoru, zamienił na stajnię dla muła, a nad nim umieścił rodzaj strychu,
                 przeznaczając go na mieszkanie dla starego Murzyna eunucha, któremu powierzona być miała
                 piecza nad zwierzęciem. Ściany tarasów tak zostały podniesione, że wchodzący do domu w
                 najprostszej linii spotykał się wzrokiem z niebem i nic więcej nie mógł dojrzeć. Zbudowano
                 wreszcie galerię, która łączyła bezpośrednio krużganek z dziedzińcem wewnętrznym.
                    Do ozdoby domu kupił Filip sprzęty kosztowne, tak że same obicia, dywany i baldachimy
                 wymownie świadczyły o jego wielkopańskim smaku. Nabył też cztery niewolnice białe, które
                 cyframi swymi na twarzy naznaczył i dwie czarne, świeżo z Afryki przybyłe. Nie zapomniał
                 również o podstolim, który miał mu dostarczać zapasów żywności, pod warunkiem, że ani
                 spać w domu nie będzie, ani doń wchodzić, a tylko z galerii od krużganka wiodącej, będzie
                 podawał na dziedziniec przyniesiony prowiant.
                    To uczyniwszy Carrizales umieścił część swego majątku na dobry czynsz w różnych a
                 korzystnych przedsiębiorstwach, resztę zaś oddał do banku, pozostawiwszy sobie trochę
                 pieniędzy na codzienne wydatki. Kazał również sporządzić klucz główny dla całego domu i
                 zgromadził wszelkie zapasy, jakie mógł nabyć w większej ilości, a które miały starczyć na
                 rok cały. Wreszcie, gdy wszystko tak zostało przewidziane i urządzone, udał się do domu
                 swych teściów i upomniał się o żonę, którą wydali rodzice ze łzami, wyobrażali sobie
                 bowiem, że do grobu ją prowadzą.
                    Tkliwa Leonora nie zdawała sobie jeszcze dobrze sprawy z tego, co ją czeka  zapłakała
                 tedy wraz z rodzicami, poprosiła, aby udzielili jej błogosławieństwa i pożegnawszy ich, w
                 otoczeniu swych niewolnic i pokojówek, wiedziona za rękę przez męża, udała się do jego
                 domu. Gdy na miejsce przybyli, Carrizales zwrócił się do wszystkich służebnic z przemową,
                 polecając im, aby miały nad Leonorą pieczę i aby pod żadnym pozorem nie wpuszczały
                 nikogo poza obręb drzwi wewnętrznych, nie wyłączając nawet Murzyna eunucha. Straż nad
                 Leonorą poruczył nade wszystko pewnej ochmistrzyni, osobie wielce poważnej i statecznej,
                 która zostać miała niejako jej niańką i dozorczynią nad wszystkimi sprawami domowymi;
                 prócz tego rozkazywać miała niewolnicom i dwom innym dziewczynom tych samych lat, co
                                                                                                                              74






                 Leonora, które przyjął był na służbę, aby młoda małżonka mogła w towarzystwie rówieśnic
                 się zabawiać. Obiecał wszystkim, że tak się z nimi obchodzić będzie i tak hojnie je obdaruje,
                 iż nie pożałują swego zamknięcia, zaś w dni świąteczne wszystkie bez wyjątku będą chodziły
                 na mszę, ale tak wczesnym rankiem, że światło dzienne ledwo dojrzeć je zdoła.
                    Pokojówki i niewolnice przyrzekły mu, że wszystkie jego rozkazy wypełniać będą, nie
                 ociągając się, pełne dobrych chęci i starania.
                    Gdy     wstępne     te   zastrzeżenia     zostały    uczynione,     poczciwy      nasz    Estremadurczyk
                 rozgościwszy się w swym domu, jął używać jak mógł owoców małżeństwa, a te Leonorze, ile
                 że nigdy innych nie pokosztowała ani nazbyt smakowite się nie wydały, ani mdłe nadmiernie
                 i tak czas jej upływał między ochmistrzynią, pokojówkami i niewolnicami. One, aby im
                 zbytnio czas się nie dłużył, oddawać się poczęły łakomstwu i rzadko dzień jeden mijał, aby
                 nie zajmowały się przyrządzaniem tysiącznych smakołyków, którym miód i cukier nadawały
                 słodyczy. Wszystkiego, czego im było potrzeba do podobnych zajęć, miały pod dostatkiem; u
                 pana domu nie brakło również dobrej woli, gdy przychodziło dostarczać pieniędzy na owe
                 potrzeby, zdawało mu się bowiem, że w ten sposób ustawicznie zajęte będąc zabawą, nie będą
                 miały czasu myśleć o swym zamknięciu.
                    Leonora spędzała czas tak samo jak jej pokojówki, tym samym oddając się uciechom i w
                 prostocie swojej jęła nawet bawić się lalkami i innymi dziecinnymi grami się zajmować, co
                 było dowodem jej słabego rozumu i lat dziewczęcych. Wszystko to niewysłowioną radość
                 sprawiało zazdrosnemu małżonkowi, gdyż zdawało mu się, że lepiej jeszcze swe życie ułożył
                 niż mógł je sobie wyobraźnią zakreślić i że podstęp i złośliwość ludzka żadnym sposobem nie
                 mogły już zakłócić jego spokoju. Jedyną więc jego troską stało się przynosić swej małżonce
                 upominki i wciąż ją nagabywać, aby prosiła go o wszystko, co przez myśl jej przejdzie,
                 podejmując się dogadzać wszelkim jej zachciankom.
                    W dni świąteczne, kiedy wszyscy, jak wyżej powiedziano, przed świtem na mszę się
                 udawali, przychodzili do kościoła rodzice Leonory i rozmawiali z nią w obecności Filipa. Ten
                 tak liczne i sute dawał im podarki, że choć niejednokrotnie litowali się nad córką widząc, w
                 jak ścisłym żyje odosobnieniu, hojność czułego zięcia zamykała im usta.
                    Carrizales wstawał co dzień wczesnym rankiem i czekał na przyjście podstolego, dla
                 którego co dzień z wieczora pozostawiano u wejścia kartkę z wypisanymi na niej zapasami
                 żywności, jakie miał przynieść nazajutrz.
                    Po wizycie podstolego Carrizales wychodził z domu, pieszo zazwyczaj, uprzednio zaś
                 zamykał na klucz drzwi wejściowe i wewnętrzne, między jednymi a drugimi ustawiając na
                 straży Murzyna. Szedł na miasto, załatwiał swe sprawy  nieliczne zresztą  i rychło
                 powracał; następnie zamykał się w domu i poczynał raczyć podarkami żonę i wyprawiać figle
                 z pokojówkami, które szczerze go lubiły, gdyż był przyjemnych obyczajów i łatwy w
                 obejściu: nade wszystko jednak lubiły go za to, że tak hojnym się dla nich zawsze okazywał.
                 W ten sposób upłynął im rok cały nowicjatu i wszyscy przyzwyczajać się poczęli do nowego
                 życia, zgodziwszy się na to, że wytrwać w nim trzeba będzie aż do końca własnych dni. I
                 zapewne sprawdziłyby się ich przeczucia, gdyby niszczyciel ludzkich zamysłów nie był
                 popsuł im szyków, a jak się to stało  zobaczycie..
                    Niechajże mi powie teraz ten, który nader rozważnym i oględnym być się mniema: jakie
                 jeszcze środki ku ochronie swego bezpieczeństwa wynaleźć mógł stary nasz Filip, skoro
                 nawet zwierzętom płci męskiej nie pozwolił przebywać w swym domu? Nigdy się tam kot
                 żaden za szczurami nie uganiał, nigdy ujadanie psa nie rozlegało się po pokojach, gdyż
                 wszystkie te stworzenia były rodzaju żeńskiego. Carrizales spędzał dni na rozmyślaniach, nie
                 sypiał po nocach: sam był strażą naczelną, sam szyldwachem nocnym swego domu i Argusem
                 umiłowanego przez się skarbu. Nigdy żaden mężczyzna nie wszedł poza obręb wewnętrznych
                 drzwi dziedzińca. Filip ze swymi przyjaciółmi rozmawiał na ulicy. Wzorzyste kotary i obicia,
                 którymi zdobne były pokoje, wyobrażały jeno postacie niewiast, gaje i kwiaty. Dom cały na
                                                                                                                              75






                 wskroś przesiąknięty był jakąś wonią poczciwości, niewinności i pogody, a tchnęły nią nawet
                 baśnie, które w długie zimowe wieczory pokojówki opowiadały sobie przy kominku: zawsze
                 bowiem pan domu był obecny i nie pozwalał, aby cień lubieżnej swawoli zakradł się do
                 owych powieści. Srebro siwych włosów starca oczom Leonory wydawało się najczystszym
                 złotem, gdyż pierwsza miłość w sercach dziewczęcych takie same pozostawia ślady jak
                 pieczęć na wosku. Nadmierna czujność męża wydawała się jej tedy tkliwością: mniemała i
                 święcie w to wierzyła, że przez te same, co ona koleje przechodzić musi każda młoda
                 mężatka. Myśli jej nie wychodziły poza obręb ścian mężowego domu, a jej pragnienia we
                 wszystkim posłuszne były woli Filipa; ulice widywała tylko w święta, kiedy na mszę
                 chodziła, a było to zawsze tak wczesnym rankiem, że chyba tylko na powrotnej drodze z
                 kościoła światło dzienne pozwalało jej dojrzeć, co się działo dokoła. Nie sposób wyobrazić
                 sobie równie zamkniętego klasztoru ani bardziej skupionych w sobie mniszek, ani jabłek
                 złotych lepiej strzeżonych. I mimo wszystko, Carrizales nie zdołał uniknąć losu, którego się
                 lękał lub przynajmniej pozorów, że ziściły się jego obawy.
                    Jest w Sewilli cała klasa ludzi gnuśnych i bezczynnych, których nazywają zazwyczaj złotą
                 młodzieżą. Są to synowie najbogatszych mieszczan z każdej parafii, próżniacy, hultaje i
                 zawadiaki; o nich samych, o strojach, jakie noszą, o ich życiu, obyczajach i prawach, którymi
                 się między sobą kierują, wiele by się dało powiedzieć, ale, przez wzgląd na opinię,
                 pominiemy te sprawy milczeniem.
                    Jeden z tych fanfaronów, nieżonaty (gdyż i żonatych znajdziesz między nimi), zauważył
                 sobie przypadkiem dom naszego czujnego Carrizalesa. Widząc, że zawsze jest szczelnie
                 zamknięty, zechciał zbadać, kto w domu tym mieszkał i z takim zapałem począł czynić
                 wywiady, że wkrótce ciekawość jego została zaspokojona. Dowiedział się, kim był starzec,
                 jak piękną miał małżonkę i jak bacznie nad nią czuwał; wszystko to obudziło w nim
                 pragnienie przekonania się, czy będzie rzeczą możliwą przemocą lub podstępem zdobyć tak
                 dobrze strzeżoną twierdzę. Zwierzył się przeto trzem przyjaciołom swoim i postanowili razem
                 zabrać się do dzieła; nigdy bowiem nie zbraknie pomocników i doradców tym, którzy
                 zamierzają podobne przedsięwzięcia.
                    Jęli tedy rozważać przeszkody, jakie utrudnić im mogły dokonanie tak zuchwałego czynu i
                 po długich naradach postanowili nareszcie plan działań, do którego zastosować się mieli.
                 Loaysa więc (tak bowiem nazywał się nasz zawadiaka) pod pozorem nagłego wyjazdu znikł z
                 oczu    swych     towarzyszów.      Znalazłszy     bezpieczną      kryjówkę     wdział    czyste    szarawary
                 płócienne i czystą koszulę, na to jednak włożył zwierzchnią odzież tak wystrzępioną i
                 połataną, że w całym mieście nie znalazłbyś nędzarza, który by chodził w równie ohydnych
                 łachmanach. Ogolił następnie szczupły zarost, który miał na twarzy, przykrył plastrem jedno
                 oko, jedną nogę mocno przewiązał szmatami i wsparłszy się na kulach przedzierzgnął się w
                 istnego nędzarza, tak niepospolicie zmieniwszy swój wygląd, że najprawdziwszy żebrak,
                 chromy i ułomny, nie mógłby iść z nim w zawody.
                    Taką przybrawszy postać, jął stawać co dzień, w czasie modlitw wieczornych, pod
                 drzwiami domu Carrizalesa. O tej porze dom zawsze bywał już zamknięty, a Murzyn,
                 któremu było Ludwik na imię, stał na straży, uwięziony niejako między jednymi a drugimi
                 drzwiami. Znalazłszy się na swym stanowisku Loaysa wyjmował gitarę, nieco potłuczoną i
                 pozbawioną kilku strun i jako młodzieniec nieco obeznany z muzyką, poczynał wygrywać
                 skoczne a wesołe melodie i przyśpiewywać sobie, przy czym głos zmieniał, aby nie być
                 poznanym.
                    Śpiewał więc romance o Maurach i Maurytankach nieco po zawadiacku, lecz z takim
                 wdziękiem, że wszyscy, którzy przechodzili ulicą, zatrzymywali się, aby go posłuchać.
                 Otaczała go zawsze zgraja chłopców, a czarny Ludwik zamknięty w przedsionku domu,
                 uważnym uchem pożądliwie łowił dźwięki i pewno zgodziłby się prawą rękę oddać, aby móc
                 jeno drzwi otworzyć i swobodniej posłuchać tych pieśni: tak wielkimi zwolennikami muzyki
                                                                                                                              76






                 są Murzyni.
                    Gdy Loaysa chciał, by słuchacze jego się rozeszli, przestawał śpiewać, chował swą gitarę i
                 wsparty na kulach odchodził. W ten sposób cztery czy pięć razy uraczył Murzyna muzyką; w
                 istocie, grał dla niego jedynie, zdawało mu się bowiem, że gdy się brał do podkopania owej
                 budowli, od Murzyna jedynie trzeba i można było zacząć zamierzone dzieło i nie omylił się w
                 swoich obliczeniach.
                    Pewnego wieczoru, zaledwie  tak samo jak dni poprzednich  stanął pod drzwiami domu i
                 począł stroić gitarę, wyczuł niejako, że Murzyn słuch natęża. Zbliżywszy się tedy do
                 szczeliny nad zawiasą, rzekł szeptem:
                     Czy mógłbyś, Ludwiku, dać mi trochę wody, gdyż umieram z pragnienia i śpiewać nie
                 mogę?
                     Nic nie zdołam ci poradzić  odparł Murzyn  gdyż klucza od tych drzwi nie posiadam, a
                 nie ma tu żadnego otworu, przez który mógłbym wodę ci podać.
                     A kto ma klucz??  zapytał Loaysa.
                     Mój pan  odparł Murzyn  a nie ma na świecie całym drugiego równie zazdrosnego jak
                 on człowieka. Gdyby podejrzewał, że teraz z kimś tutaj rozmawiam, pewno musiałbym to
                 życie pożegnać. Ale kto jesteś ty, który o wodę mnie prosisz?
                     Ja  rzekł Loaysa  jestem biedak ułomny i chromy, a zarabiam sobie na życie, w
                 imieniu Boga prosząc dobrych ludzi o politowanie; jednocześnie uczę kilku czarnych, a także
                 i innych ubogich ludzi grać na gitarze. Właśnie w ostatnich czasach dawałem lekcje trzem
                 Murzynom, którzy w krótkim czasie takie zrobili postępy, że mogą teraz grać i śpiewać na
                 najwybitniejszych balach i w najlepszych oberżach; a zapłacili mi wcale niczego.
                     Ja bym cię stokroć lepiej wynagrodził  wtrącił Ludwik  gdybym tylko mógł w jakiś
                 sposób brać lekcje od ciebie, ale sposobu właśnie nie ma, gdyż mój pan wychodząc rano
                 zamyka za sobą drzwi od ulicy i to samo czyni kiedy wraca, pozostawiając mnie uwięzionego
                 w przedsionku.
                     Klnę się na Boga,, Ludwiku  zawołał Loaysa  że jeśli w jakikolwiek sposób umożliwisz
                 mi dostęp do siebie, abym ci wieczorami mógł lekcje dawać, w niespełna dwa tygodnie
                 nauczę cię tak biegle władać gitarą, że będziesz mógł nie wstydząc się przygrywać na
                 pierwszorzędnych zaułkach. Muszę ci bowiem powiedzieć otwarcie, że mam do nauczania
                 dar niepospolity, przy tym zaś doszła mnie wieść o tobie, że jesteś wielce uzdolniony, a
                 sądząc z tego, co słyszę, organ głosowy posiadasz nader dźwięczny i dobrze musisz śpiewać.
                     Śpiewam nieźle  odparł Murzyn  ale cóż mi z tego, skoro nie znam żadnej melodii
                 prócz tej, w której mowa o gwieździe wieczornej i tej, która zaczyna się od słów:
                                      Przez zieloną łąkę...
                    i tej jeszcze, którą teraz śpiewają, a która tak brzmi:
                                      Żelaznej chwyta się kraty
                                      Ręka więźnia niecierpliwa.
                     Wszystkie te śpiewy  rzekł Loaysa  niczym są wobec tych, których ja mógłbym cię
                 nauczyć: umiem wszystkie pieśni o Maurze Abindarraezie, o jego ukochanej Jarifie i
                 wszystkie, w których mowa o przygodach wielkiego Sofi Tomunibeya, znam melodię
                 sarabandy a lo divino, a są to rzeczy tak piękne, że nawet Portugalczyków w zachwyt
                 wprawiają. Wszystkich tych śpiewów uczę w tak przystępny sposób, że choćbyś nie okazał
                 wielkiej pilności, ledwo zdążysz zjeść trzy kwatery soli i ani się obejrzysz, jak będziesz
                 biegłym i wszechstronnym na gitarze muzykantem.
                    Tu westchnął Murzyn i odezwał się:
                                                                                                                              77






                     Cóż mi z tego,, skoro nie wiem, jak cię do domu wprowadzić?
                     Jest na to sposób  rzekł Loaysa.  Postaraj się jeno dostać od twego pana klucze, ja zaś
                 zostawię ci kawałek wosku, na którym w ten sposób je odciśniesz, aby pozostawiły wyraźne
                 ślady. Moja w tym rzecz, aby jeden z moich przyjaciół, ślusarz z zawodu, klucze podobne
                 sporządził: w ten sposób będę mógł wejść do ciebie nocą i nauczyć cię wszystkiego lepiej,
                 niżbym nauczył samego arcybiskupa. Widzę bowiem, że wielka byłaby to szkoda, gdyby z
                 braku dostępu do gitary tak przedni głos miał być stracony dla świata, gdyż musisz wiedzieć,
                 bracie Ludwiku, że najpiękniejszy głos traci na wartości, jeśli mu nie towarzyszą dźwięki
                 jakiegoś    instrumentu         gitary,   klawicymbału,       organów      lub   harfy.    Ale    dla   ciebie
                 najodpowiedniejsza będzie gitara, gdyż jest to ze wszystkich instrumentów najwygodniejszy
                 w użyciu i najmniej kosztowny.
                     Wszystko to prawda  odparł Murzyn  ale plan na nic się nie zda, gdyż nigdy kluczy do
                 rąk nie dostaję: mój pan we dnie zawsze nosi je przy sobie, a nocą spoczywają pod jego
                 poduszką.
                       Inną    tedy   dam    ci  radę,   Ludwiku         rzekł   Loaysa       jeśli  masz     istotnie   chęć
                 wydoskonalenia się w sztuce muzycznej, w przeciwnym bowiem razie niepotrzebnie wysilam
                 się i suszę głowę, aby ci przyjść z pomocą.
                     Czy mam chęć?  zawołał Ludwik.  Ależ tak wielką, że wszystko uczynię, aby mieć
                 pewność, że zostanę prawdziwym muzykantem.
                     Otóż, jeśli tak jest w istocie  ciągnął dalej nasz zawadiaka  i jeśli zechcesz mi być
                 pomocnym usuwając nieco ziemi spod progu, dam ci poprzez drzwi młotek i obcęgi: za
                 pomocą tych narzędzi będziesz mógł wyciągnąć bez trudu gwoździe, którymi zamek jest
                 przytwierdzony, później zaś z równą łatwością doprowadzimy wszystko do porządku, tak że
                 nikt nie zauważy, iż zamek odejmowano. Gdy będę już wraz z tobą zamknięty w przedsionku,
                 tak sprawnie zabiorę się do dzieła, że rychło ujrzysz więcej jeszcze niż przewidujesz, ku
                 mojej korzyści, a twemu zadowoleniu. O to, co jeść będziemy, nie troszcz się wcale,
                 przyniosę bowiem zapasów żywności pod dostatkiem, aby dla nas obydwóch na cały tydzień
                 ich starczyło, gdyż mam uczniów i przyjaciół, którzy nie pozwolą, bym głód cierpiał.
                     Co do żywności  odparł Murzyn  nie mam obawy, by nam jej zabrakło, gdyż z porcji,
                 którą mój pan co dzień mi wydziela i z resztek, które od pokojówek dostaję, czterech takich
                 jak my mogłoby się pożywić. Przynieś więc ów młotek, o którym mówisz i obcęgi, a ja
                 wygrzebię tu pod progiem otwór, przez który będziesz mógł podać mi te narzędzia. Później,
                 znowu ziemią go przykryję, a choćbym nawet odrywając zamek, kilka razy silniej młotkiem
                 uderzył, mój pan sypia tak daleko od tych drzwi, że byłby cud lub dowód, że dziwnie się nam
                 nie szczęści, gdyby coś usłyszał.
                     Więc, jak mi Bóg miły  rzekł Loaysa  za dwa dni mieć będziesz, Ludwiku, wszystko,
                 czego ci potrzeba, aby w czyn wprowadzić twe szlachetne zamiary. Unikaj jeno ostrych
                 potraw, gdyż te pożytku ci nie przyniosą, a mogą być szkodliwe dla głosu.
                     Od niczego tak nie chrypnę  odparł Murzyn - jak od wina; tego jednak nie wyrzeknę
                 się za żadne głosy i żadne skarby świata.
                     Wina ci się strzec nie każę  odezwał się na to Loaysa  broń Boże, abym miał
                 podobnych rad udzielać. Pij zdrów, Ludwiku miły, i wszystkiego najlepszego życzę ci z tego
                 picia, gdyż wino używane w miarę nigdy nikomu nie przyniosło szkody.
                     Toteż piję umiarkowanie  rzekł Murzyn.  Mam tu dzban, w którym mieści się nieco
                 więcej nad dwie kwarty, a który mi niewolnice, bez wiedzy mego pana, co dzień winem
                 napełniają: prócz tego podstoli przynosi mi co dzień butelkę, która również dwie kwarty
                 zawiera, abym przy jej pomocy mógł luki w dzbanie wypełnić.
                     Oby mi się tak na świecie dobrze działo  wtrącił Loaysa  jak mi do smaku przypadają
                 te zwyczaje, gdyż zaiste z suchej gardzieli głosu nie dobędziesz.
                     Idź więc z Bogiem  rzekł Ludwik  ale zanim przyniesiesz mi wszystko, czego trzeba,
                                                                                                                              78






                 abyś mógł do mnie się dostać, nie zapomnij przychodzić tu co wieczór i śpiewać mi pode
                 drzwiami, gdyż umieram z niecierpliwości myśląc o chwili, kiedy sam gitarę będę trzymał w
                 ręku.
                     Rzecz oczywista,, że nie omieszkam  odparł Loaysa  a nawet nowe przyniosę piosenki..
                     Bardzo o to proszę  rzekł Ludwik  a teraz nie zapomnij coś zaśpiewać, abym z
                 rozkoszą do snu się ułożył; zaś co do zapłaty, wiedz, mości nędzarzu, że wynagrodzę cię
                 lepiej niż bogacz jakiś.
                     Na to nie zważam  odparł Loaysa.  Ile warta będzie moja nauka, taką odbiorę zapłatę.
                 Posłuchaj tymczasem tej piosenki, a kiedy będę przy tobie, istne cuda zobaczysz.
                     Już teraz samą myślą się raduję  rzekł Murzyn..
                    Tymi słowy zakończyli swą długą rozmowę, po czym Loaysa zaśpiewał dowcipną a
                 skoczną romancę, która w taki zachwyt wprawiła Murzyna, że liczyć począł godziny, które
                 pozostawały mu do chwili, kiedy miał drzwi otworzyć.
                    Loaysa, ledwo o kilka kroków od domu się oddalił, żwawiej niżby się tego, wnosząc z kul,
                 na których był wsparty, spodziewać było można, pobiegł zdać sprawę swym doradcom ze
                 szczęśliwego początku i z dobrych nadziei, jakie na przyszłość rokował. Odnalazłszy swych
                 przyjaciół opowiedział im, jaka umowa zawarta została między nim a Murzynem, nazajutrz
                 zaś wyszukali narzędzia tak doskonałe, że posługując się nimi można było ciąć gwoździe jak
                 drzazgi.
                    Nie omieszkał nasz zawadiaka zjawić się na swym zwykłym stanowisku, aby Murzyna
                 muzyką uraczyć, ten zaś, nie zapomniał o otworze i wykopał dół dostateczny, aby zmieścić
                 się w nim mogły narzędzia, które miał dostać od swego nauczyciela; przysypał go następnie
                 ziemią tak zręcznie, że trzeba by było nader wprawnego i podejrzliwego oka, aby wykryć
                 podstęp. Następnej nocy Loaysa dał mu narzędzia. Ludwik niezwłocznie zabrał się do dzieła i
                 bez trudu gwoździe wyciągnąwszy, rychło zamek do rąk dostał. Otworzył drzwi i wpuścił do
                 domu swego Orfeusza i mistrza, a kiedy zobaczył go, chodzącego o kuli i w łachmanach,
                 podziw go ogarnął.
                    Loaysa nie miał już na oku plastra, gdyż niepotrzebnym                        się okazał. Ledwo         próg
                 przekroczył, uścisnął swego poczciwego ucznia i w twarz go pocałował, po czym wręczył mu
                 wielką butlę wina, słoik konfitur i wiele innych przysmaków, w które dobrze zaopatrzył był
                 swą torbę. Następnie, rzuciwszy w kąt kule, jak gdyby nic mu nie dolegało, począł kozły
                 wywijać. Wprawiło to Murzyna w większe jeszcze zdumienie, co widząc rzekł doń Loaysa:
                       Wiedz,     bracie   Ludwiku,     że   moja    ułomność      nie   z  choroby     bierze   początek,     a
                 przebiegłości, gdyż w ten sposób zarabiam sobie na życie, prosząc przechodniów w imieniu
                 Boga    o   politowanie;     przychodzi      mi   tu   jeszcze    z   pomocą     muzyka,      tak   że   wiodę
                 najprzyjemniejszy żywot, jaki można sobie wyobrazić na tym świecie, gdzie ludzie, którym
                 obce są wybiegi i podstępy, umierają z głodu, a jak słuszne jest to moje zdanie, dalsze dzieje
                 naszej przyjaźni cię przekonają.
                     Zobaczymy  odparł Murzyn  teraz jednak postarajmy się przybić we właściwym
                 miejscu ten zamek, tak, aby nie można było poznać, że był odejmowany.
                     Doskonale  rzekł Loaysa..
                    I wyjąwszy z torby przyniesione na zapas gwoździe, zamek tak do drzwi przytwierdzili, że
                 zdawać się mogło, iż nigdy swego miejsca nie opuszczał. Murzyn okazał się z takiego wyniku
                 roboty wielce zadowolony, a Loaysa, wszedłszy pod pułap, gdzie uczeń jego miał swe
                 legowisko, rozgościł się tam, jak mógł najlepiej. Ludwik zapalił następnie świecę woskową, a
                 Loaysa nie czekając dłużej wyjął swą gitarę i począł grać na niej cicho a rzewnie, czym
                 biedny Murzyn tak całkowicie został pochłonięty, że wsłuchany w dźwięki tej muzyki
                 przytomność niemal postradał.
                    Pograwszy krótką chwilę, Loaysa znowu sięgnął do swej torby i przyniesionymi zapasami
                 jął raczyć swego ucznia, który chociaż zjadał obficie słodycze, tak chciwie pił wino z butelki,
                                                                                                                              79






                 że ten poczęstunek do reszty pozbawił go przytomności.
                    Po takiej libacji, Loaysa postanowił rozpocząć lekcję, ale Murzyn, któremu od wina
                 czupryna się kurzyła ani jednego tonu nie umiał dobyć z gitary. Nie bacząc na to Loaysa
                 wmówił w niego, że już dwie melodie przynajmniej umie doskonale, Murzyn zaś, co
                 najdziwniejsza, dał mu wiarę i przez noc całą nieustannie grał na gitarze rozstrojonej i
                 pozbawionej niezbędnych strun.
                    Przespali kilka godzin, które do świtu jeszcze pozostawały, a około szóstej rano zeszedł na
                 dół z wyższego piętra Carrizales, otworzył drzwi wewnętrzne i te, które na ulicę wychodziły i
                 jął  wyczekiwać       podstolego.    Ten    zjawił   się   po   krótkim    czasie,   pozostawił     w   galerii
                 przyniesione zapasy żywności i odszedł zawoławszy uprzednio na Murzyna, aby zabrał owies
                 dla muła i swoją porcję dzienną. Gdy Ludwik to uczynił, stary Carrizales wyszedł z domu i
                 zamknął za sobą jedne i drugie drzwi nie zauważywszy psoty, z czego mistrz i jego uczeń
                 niemało okazali zadowolenia.
                    Ledwo pan domu wyszedł, Murzyn porwał gitarę i jął grać na niej w ten sposób, że
                 usłyszały go wszystkie pokojówki i zbiegłszy się do galerii, poprzez zamknięte drzwi pytać
                 go poczęły:
                     Cóż to znowu Ludwiku?? Od kiedy masz gitarę i kto ci ją dał?
                     Kto mi dał gitarę?  odparł Murzyn.  Najlepszy muzykant na świecie: ten sam, który w
                 przeciągu niespełna sześciu dni ma mnie nauczyć sześciu z górą tysięcy melodii.
                     A gdzież jest ów muzykant??  zapytała ochmistrzyni.
                     Niedaleko stąd  odrzekł Murzyn  i gdyby nie wstyd i obawa przed moim panem,
                 pokazałbym wam go może bez zwłoki, a ręczę, że nie pożałowałybyście tego spotkania.
                     Gdzie to może ukrywać się ten człowiek, że go zobaczyć nie możemy  rzekła
                 ochmistrzyni  skoro prócz naszego pana żaden mężczyzna nie wszedł nigdy do tego domu??
                     Dość tego na teraz  odparł Murzyn  nic wam więcej nie powiem, dopóki same nie
                 przekonacie się, w jak krótkim czasie nauczy mnie swej sztuki.
                     Pewno  rzekła znowu ochmistrzyni  jeśli nauczycielem twym nie jest sam diabeł, nie
                 wiem kto mógłby z ciebie w ciągu sześciu dni uczynić muzykanta.
                     Cóż tu wiele mówić  odrzekł Murzyn  same się wkrótce przekonacie i zobaczycie na
                 własne oczy, że prawdę powiedziałem.
                     To być nie może  odezwała się inna pokojówka  gdyż nie mamy okien wychodzących
                 na ulicę, abyśmy mogły kogokolwiek widzieć lub słyszeć.
                     Prawda to  rzekł Murzyn  ale na wszystko jest sposób i jednej tylko śmierci człowiek
                 się nie ustrzeże. Musicie mi jeno obiecać, że będziecie umiały milczeć.
                     Milczeć, Ludwiczku miły?  zawołała jedna z pokojówek  tak będziemy milczały, jak
                 gdybyśmy były nieme i lepiej jeszcze: wierzaj mi, przyjacielu drogi, że głowę dałabym za to,
                 aby piękny głos usłyszeć, gdyż od czasu, kiedy nas tutaj między czterema ścianami
                 zamknięto, nawet śpiew ptaków nas nie dolata.
                    Loaysa z niezmiernym zadowoleniem słuchał tej rozmowy, zdawało mu się bowiem, że
                 wróżyła mu ona dobry wynik jego usiłowań i że los łaskawy przyłożył ręki, aby poprowadzić
                 myśli wszystkich obecnych śladem jego pragnień.
                    Pokojówki pożegnały się z Murzynem odebrawszy od niego uprzednio obietnicę, że
                 zawoła je, aby mogły posłuchać pięknego śpiewu, kiedy najmniej będą się tego spodziewały.
                 Następnie w obawie, aby jego pan znienacka nie wrócił i nie zastał go na rozmowie z nimi,
                 Murzyn dał im odejść, zaś sam wrócił do swego zamknięcia i kryjówki.
                    Rad by wziął lekcję muzyki, ale we dnie nie ośmielił się grać na gitarze, gdyż obawiał się,
                 aby go pan domu nie usłyszał. Carrizales wkrótce po tym powrócił  i zwyczajem swoim 
                 drzwi szczelnie zamknąwszy, w domu pozostał.
                    Gdy dnia tego przyjmował zwykłą porcję żywności, oznajmił Ludwik Murzynce, która mu
                 z galerii jedzenie podawała, że wieczorem, kiedy Carrizales uśnie, wszystkie pokojówki mogą
                                                                                                                              80






                 zejść z komnat swoich do galerii, a usłyszą ów śpiew, o którym im powiadał. Zanim wszakże
                 Murzynce to powiedział, prosił mistrza swego gorąco, aby zechciał zagrać na gitarze i
                 zaśpiewać kilka pieśni owego wieczora u wejścia do galerii; przekładał mu, że w ten sposób
                 będzie mógł wywiązać się z obietnicy, którą dał pokojówkom, jakoby usłyszeć miały
                 niezwykły głos i zapewniał, że sobie na wielkie od nich wszystkich zasłuży pochwały.
                    Mistrz dał się nieco prosić, ale w końcu zgodził się uczynić zadość błaganiom swego
                 dobrego ucznia, dając mu do zrozumienia, że tylko gwoli jego zadowoleniu, nie dla żadnej
                 innej korzyści, śpiewać będzie. Murzyn uściskał go i ucałował w oba policzki, dając tym
                 poznać jak wielką mistrz obietnicą swą sprawił mu radość. Tego dnia przygotował Loaysie na
                 znak wdzięczności taką ucztę, jaką ten w domu tylko mógłby znaleźć, a może i lepszą
                 jeszcze, gdyż mogło się zdarzyć, że w domu zabrakłoby mu pożywienia.
                    Nadszedł wieczór i o północy lub nieco wcześniej szepty jakieś poczęły rozlegać się w
                 galerii, a Ludwik zrozumiał natychmiast, że zebrało się zaproszone przezeń zgromadzenie.
                 Zawołał tedy swego mistrza i razem zeszli do przedsionka, z gitarą, tym razem we wszystkie
                 struny zaopatrzoną i lepiej nastrojoną.
                    Zapytał Ludwik, jakie słuchaczki znajdowały się w galerii i ile ich było. Odpowiedziano
                 mu, że wszystkie mieszkanki domu były obecne oprócz ich pani, która spała u boku swego
                 męża, czym Loaysa strapił się niemało. Mimo to jednak, postanowił spełnić obietnicę i
                 zadowolić swego ucznia: ująwszy więc w ręce gitarę, palcami z lekka trącił o struny i takie z
                 nich począł wydobywać dźwięki, że zdumiał się Murzyn, a ciżba niewiast, która go słuchała,
                 w natężeniu skupiła uwagę.
                    Cóż tedy powiedzieć o uczuciach, które zawładnęły nimi, kiedy Loaysa począł śpiewać
                 pieśń Tak bardzo boleję i zakończył swój popis diabelskimi dźwiękami sarabandy, świeżo
                 wówczas do Hiszpanii przywiezionej? Nie było starej, która by do tańca się nie rwała, młode
                 zaś tak się rozbawiły, że szaty na nich były w strzępach niemal; wszystko to czyniły z
                 zadziwiającą ciszą, a kilka z nich ustawiło się na straży, aby dawać baczenie, czy się stary nie
                 obudził.
                    Loaysa zaśpiewał również znane zwrotki z Seguida, czym przyłożył niejako pieczęć do
                 wrażenia, jakie wywarł był na swych słuchaczkach, a one uporczywie prosić jęły Murzyna,
                 aby im powiedział, kto jest ów cudowny muzykant. Ludwik odparł, że to biedny żebrak,
                 najwytworniejszy człowiek, jaki mógł się znaleźć wśród wszystkich ubogich, którzy w
                 Sewilli mieszkali.
                    Poprosiły Murzyna, aby dał im możność zobaczenia owego żebraka i aby go w ciągu
                 dwóch tygodni co najmniej nie wypuszczał z domu; obiecywały, że dobrze go będą
                 ugaszczały i postarają się, aby mu niczego nie zbrakło. Zapytały również, w jaki sposób
                 Murzyn wpuścił go był do domu.
                    Na to ostatnie pytanie Ludwik nic nie odpowiedział; na inne odrzekł, że aby go zobaczyć
                 mogą uczynić otwór niewielki w ścianie galerii, który później zalepią woskiem, o to zaś, aby
                 go w domu zatrzymać mogły, on sam się postara.
                    Przemówił do nich również Loaysa i zaofiarował im swe usługi w tak dobranych słowach,
                 że bez trudu poznały, iż nie mogły podobne wyrazy wyjść z ust nędznego żebraka.
                    Jęły go prosić, aby następnej nocy przyszedł na to samo miejsce, dodając, że przywiodą ze
                 sobą swoją panią. Nadmieniły jednak, że niełatwo im to przyjdzie, ponieważ jej małżonek
                 miał sen nader lekki, co było wynikiem nie lat starych, ale niebywałej jego zazdrości.
                    Loaysa odrzekł im na to, że jeśli chętnym uchem słuchają jego śpiewu, a nie chcą staremu
                 snu przerywać, da im pewien proszek, którego szczyptę wystarczy wsypać mu do wina, a
                 napój taki wywrze skutek, że Carrizales, w głębokim śnie pogrążony, spoczywać będzie
                 dłużej niż zazwyczaj.
                     Chryste Panie!  zawołała jedna ze służebnic  jeśli to prawda, jakiegoż to dobroczyńcę
                 zesłano nam przez te drzwi zamknięte, choć niczym nie zasłużyłyśmy sobie na podobną łaskę
                                                                                                                              81






                 i nie słyszałyśmy nawet, jak wchodził do domu! Zaiste, nie będzie to tylko proszek nasenny
                 dla niego, ale proszek życiodajny dla nas i dla naszej biednej pani, Leonory, jego małżonki,
                 gdyż nigdy ani w cieniu, ani na słońcu, nie pozostawia jej samej i na chwilę nie spuszcza jej z
                 oczu. Ach, panie najmilszy! Przynieśże waszmość ów proszek i niechaj Bóg za ten dobry
                 uczynek ześle ci wszystko, czego serce zapragnie. Wracaj do nas co prędzej i nie zapomnij
                 aby o proszku, panie mój miły, a ja się podejmę sama do wina mu go wsypać i wino wlać do
                 szklanki. Daj Boże, aby stary spał trzy dni i trzy noce, my bowiem tyleż miałybyśmy czasu do
                 szczęścia i uciechy.
                     Przyniosę więc waszmościankom ów proszek  rzekł Loaysa.  Jest to, zresztą, środek
                 całkiem niewinny i żadnej szkody nie może wyrządzić; tyle jeno, że sen ciężki sprowadza.
                    Poprosiły go wszystkie, aby jak najrychlej przyniósł im ów proszek i postanowiwszy
                 następnej nocy uczynić za pomocą świdra otwór w ścianie i przyprowadzić do galerii
                 Leonorę, pożegnały naszego gędźbiarza. Murzyn, choć bliskie już były zorze poranne, chciał,
                 aby lekcja się jeszcze odbyła, na co Loaysa chętnie przystał, dając mu do zrozumienia, że
                 żaden z jego uczniów nie posiadał równie jak on pięknego głosu, choć biedak ani wówczas,
                 ani późniejszymi czasy jednego czystego dźwięku nie umiał z siebie dobyć.
                    Przyjaciele Loaysy dbali o to, by nocą znajdować się przed domem i pode drzwiami
                 nasłuchiwać, na wypadek, gdyby towarzyszowi swemu w czymkolwiek mogli być pomocni.
                 Gdy uczynili z góry umówiony znak, poznał Loaysa, że znajdowali się na stanowisku i
                 poprzez otwór pod zawiasą, w krótkich słowach zdał im sprawę z dobrego stanu rzeczy,
                 prosząc    usilnie,   aby   wyszukali     dlań   jakiś   środek    nasenny,    którym     by mógł      uraczyć
                 Carrizalesa i dodając, że słyszał o jakichś proszkach, które do tego celu się nadawały.
                 Odparli, że mają pewnego przyjaciela lekarza, który da im niezawodnie najlepszy środek, o
                 jakim będzie wiedział, jeśli tylko proszki takie istnieją. Następnie dodawszy mu otuchy, aby
                 nie zaniedbywał rozpoczętego dzieła i obiecawszy, że powrócą następnej nocy, pośpiesznie
                 pożegnali się i odeszli.
                    Nadeszła noc i nasze stado gołębic zbiegło się znowu, zwabione dźwiękami gitary. Wraz
                 ze służebnicami przyszła i naiwna Leonora, cała drżąca i pełna lęku, aby jej mąż się nie
                 obudził; bo choć początkowo, zdjęta obawą, pójść z nimi nie chciała, wszystkie pokojówki,
                 nade wszystko zaś ochmistrzyni, takie dziwy opowiadały jej o słodkim śpiewaniu i o
                 junackiej osobie ubogiego gędźbiarza (tak, nie znając go nawet z widzenia, wynosiły jego
                 postać nad Absalona i Orfeusza), że biedna ich pani, całkiem przekonana, musiała zdobyć się
                 na krok, którego uczynić nie miałaby zamiaru.
                    Pierwszym ich staraniem było prześwidrować ścianę, aby ujrzeć muzykanta. Ten zrzucił
                 był już nędzne łachmany i miał teraz na sobie obszerne szarawary jedwabne marynarskiego
                 kroju, takiż sam żupan złotem wyszywany, beret płaski podobnego koloru i kołnierz na
                 sztywno wykrochmalony z szerokimi, wyłogami  we wszystko to zaopatrzył był swą torbę,
                 przewidując, że w takim znaleźć się może położeniu, kiedy wypadnie mu strój zmienić. Był
                 młody, słusznego wzrostu i dorodnego oblicza, a niewiastom, że od tak długiego czasu prócz
                 swego starego pana nie widziały żadnego mężczyzny, zdało się, że patrzą na anioła.
                    Jedna po drugiej kolejno, zbliżały się do otworu; i, aby dokładniej mogły go obejrzeć,
                 Murzyn stał w pobliżu i z góry na dół przesuwał mu, od twarzy aż do stóp, zapaloną świecę
                 woskową. Kiedy wszystkie już, nie wyłączając nawet Murzynek, napatrzyły się nań do syta,
                 Loaysa ujął w dłonie gitarę i począł śpiewać tak pięknie, że wprawił w zachwyt wszystkie
                 swe słuchaczki, zarówno stare jak młode, a gdy skończył wszystkie chórem jęły prosić
                 Ludwika, aby szepnął słówko swemu mistrzowi i panu i wprowadził go do nich na pokoje,
                 gdyż pragnęły napatrzeć się nań do woli i usłyszeć go z bliska, nie zaś ukradkiem tylko jak
                 teraz, przez otwór w ścianie. Dodały, że będąc tak oddalone od swego pana lękają się, aby
                 ten, obudziwszy się znienacka, nie przyłapał ich na gorącym uczynku, co nie mogłoby się
                 zdarzyć, gdyby ukryły Loaysę w wewnętrznych pokojach.
                                                                                                                              82






                    Oparła się stanowczo temu żądaniu Leonora mówiąc, że nie chce, aby śpiewak wszedł do
                 mieszkania, gdyż nie mogłaby przystać na to ze spokojnym sumieniem, tym bardziej że z
                 galerii mogły oglądać go i słyszeć bezpiecznie, w niczym honoru swego na szwank nie
                 narażając.
                     Cóż honor?  ozwała się na to ochmistrzyni.  Królom pozostawmy te troski. Zamknij
                 się, jeśli chcesz, waćpani ze swym Matuzalem, ale pozwól nam bawić się jak możemy, tym
                 bardziej że ten pan zda mi się być nader uczciwym człowiekiem i nie będzie wymagał od nas
                 niczego ponad to, na co my zechcemy mu pozwolić.
                     Ja, panie łaskawe  rzekł na to Loaysa  przyszedłem tu z tą myślą jedynie, aby służyć
                 waszmościankom duszą            całą  i ciałem, tknięty litością dla was, które żyjecie w                  tym
                 zamknięciu niesłychanym, tracąc bezpowrotnie najpiękniejsze chwile istnienia. Klnę się na
                 głowę mego ojca, iż jestem człowiekiem łagodnym, układnym, posłusznym i że tylko to
                 czynić będę, co waszmościanki mi rozkażą. Jeśli którakolwiek powie mi: mistrzu, proszę
                 usiąść tutaj; mistrzu, proszę tam stanąć, leżeć tutaj, przejść tędy  wszystko uczynię, jak
                 najposłuszniejszy i najlepiej wytresowany z piesków pokojowych, które skaczą dookoła króla
                 francuskiego.
                     Dobrze więc  rzekła niedomyślna Leonora  ale w jakiż to sposób będziemy mogły
                 wpuścić tu mości śpiewaka?
                     Nic łatwiejszego  odparł Loaysa  niechaj waszmościanki postarają się tylko odcisnąć
                 w wosku klucz od drzwi wewnętrznych, a ja przyniosę nazajutrz inny, podobny, który celowi
                 swemu najzupełniej będzie odpowiadał.
                     Gdy klucz ten do rąk dostaniemy  odezwała się jedna z pokojówek  będziemy mogły
                 otwierać wszystkie drzwi domu, gdyż jest to klucz główny.
                     To nam w niczym nie może zawadzić  rzekł Loaysa..
                     Prawda to  rzekła Leonora  ale przysiąc nam waszmość musi, że kiedy będzie tutaj z
                 nami razem, śpiewać tylko będzie i grać,, i słuchać naszych rozkazów i nic ponadto; przy tym,
                 gdziekolwiek go usadowimy, pozwoli się zamknąć i cicho będzie siedział.
                     Przysięgam  odparł Loaysa..
                     Nic niewarta taka przysięga  rzekła Leonora  musi waszmość przysiąc na głowę swego
                 ojca i na znak krzyża i krzyż ucałować, tak, abyśmy wszystkie to widziały.
                     Przysięgam tedy na głowę mego ojca  rzekł Loaysa  i na ten znak krzyża, który całuję
                 moimi brudnymi ustami.
                    To mówiąc dwa palce na krzyż złożył i pocałował je trzy razy. Gdy to uczynił, inna
                 pokojówka odezwała się:
                     A niechże waszmość nie zapomni aby o proszku nasennym, gdyż jest to rzecz
                 najważniejsza, jeśli chcemy, aby wszystko się udało.
                    Na tych słowach skończyła się rozmowa i wszyscy pozostali nader zadowoleni z jej
                 ostatecznego wyniku.
                    Tymczasem los, który zdawał się coraz to bardziej sprzyjać sprawie Loaysy, w chwilę po
                 odejściu niewiast (a było już po północy), przywiódł przed dom jego przyjaciół. Ci uczynili
                 umówiony znak, a Loaysa, usłyszawszy głos trąbki, (gdyż ten był ich sygnał) przemówił do
                 nich. Zdał im sprawę ze stanu, do którego doprowadził swe usiłowania i zapytał, czy
                 przynieśli ze sobą proszek, o jaki ich prosił, albo inny środek, za pomocą którego mógłby
                 uśpić Carrizalesa. Powiedział im również, że klucz główny od domu ma przyobiecany.
                    Oni odparli, że proszek czy maść odpowiednią przyniosą następnej nocy, a środek ten jest
                 nader skuteczny, gdyż dość posmarować nim puls i skronie człowieka, aby sprowadzić nań
                 sen głęboki, a tak długotrwały, że nie obudzi się przez dwa dni i dwie noce, jeśli nie obmyć
                 mu octem posmarowanych części ciała. Co zaś do klucza, powiedzieli, że bez trudu każą go
                 sporządzić, gdy będą mieli wycisk w wosku. To rzekłszy pożegnali się i odeszli.
                    Loaysa i jego uczeń przespali resztę nocy. Loaysa z niecierpliwością wyglądał nocy
                                                                                                                              83






                 następnej, ciekawy, czy jego słuchaczki spełnią obietnicę i dadzą mu odcisk klucza. A choć
                 czekającemu wydaje się zazwyczaj, że czas płynie powoli i leniwie, w końcu jednak myśl
                 samą prześcignąć jest zdolny i dobiega wreszcie upragnionego celu, gdyż nie zatrzymuje się
                 nigdy i nie zna wytchnienia.
                    Nadeszła tedy noc i godzina, o której zwykły już były schodzić do galerii wszystkie
                 służebnice, duże i małe, czarne i białe, stare i młode. Przyszły wszystkie, gdyż wszystkie
                 żądne były ujrzeć pana muzykanta wewnątrz swego seraju; ale nie przyszła wraz z nimi
                 Leonora, a kiedy Loaysa zapytał o nią, odpowiedziały, że ułożyła się do snu u boku swego
                 męża, który zamykał na klucz drzwi sypialni i kładł następnie klucz pod poduszkę. Otóż ich
                 pani powiedziała im była, że gdy stary uśnie, postara się wydobyć klucz główny z owego
                 ukrycia i odcisnąć go w bryle wosku, którą miała przy sobie, umyślnie na ten cel
                 przygotowaną, one zaś miały wkrótce udać się do przyległego pokoju i poprzez otwór w
                 drzwiach z jej rąk odcisk odebrać.
                    Zdumiał się Loaysa słysząc, do jakich sposobów uciekał się oględny starzec, nie osłabiło
                 to jednak bynajmniej jego pragnień i gdy tak z pokojówkami rozmawiał, usłyszał nagle głos
                 trąbki. Pobiegł do drzwi od ulicy i zastał tam swych przyjaciół. Podali mu oni przez otwór w
                 ziemi wykopany słoik obiecanej maści, o której własnościach już poprzedniej nocy mu
                 powiadali.
                    Wziął Loaysa słoik i kazał im czekać chwilę, mówiąc, że da im wzór klucza. Wrócił od
                 drzwi prowadzących na galerię i polecił ochmistrzyni, która bardziej niż inne zdawała się
                 pragnąć jego wejścia na pokoje, aby zaniosła słoik swej pani, Leonorze, powiedziała jej o
                 własnościach owej maści i kazała posmarować nią męża, ale tak ostrożnie, iżby nic nie
                 poczuł, a cudowny skutek miał się okazać niezwłocznie.
                    Uczyniła ochmistrzyni, co Loaysa jej polecił i gdy do drzwi się zbliżyła, zastała czekającą
                 już na nią Leonorę, która na ziemi rozciągnięta jak długa, przyłożywszy twarz do kociego
                 dołku pod drzwiami, wypatrywała nadejścia którejś z pokojówek. Ochmistrzyni w ten sam
                 sposób rozciągnęła się na ziemi i przyłożywszy usta do otworu powiedziała szeptem do ucha
                 swej pani, że przynosi ze sobą obiecaną maść, po czym udzieliła niezbędnych wskazówek, jak
                 sobie z nią należy poczynać, aby zamierzony wywarła skutek.
                    Leonora wziąwszy maść powiedziała ochmistrzyni, jako w żaden sposób klucza nie mogła
                 dostać, gdyż mąż jej nie schował go był, jak zazwyczaj, pod poduszkę, ale między dwa
                 materace, w      ten sposób, że całym          ciężarem     ciała na    nim spoczywał. Kazała jednak
                 powiedzieć mistrzowi, że jeżeli maść skuteczną się okaże, z łatwością można będzie klucz
                 dostawać za każdym razem, kiedy zajdzie tego potrzeba i w ten sposób zbyteczną już będzie
                 rzeczą wyciskać go w wosku. Kazała jej iść zaraz, powtórzyć mu te słowa i szybko wracać,
                 aby przekonać się, jak maść działać będzie, gdyż bez zwłoki zamierzała posmarować nią
                 męża.
                    Ochmistrzyni zeszła do galerii i powtórzyła mistrzowi Loaysie, co jej pani powiedziała, on
                 zaś polecił odejść swym towarzyszom, którzy przed domem na klucz czekali.
                    Drżąc, krok za krokiem i wstrzymując oddech, podeszła Leonora do łoża i ostrożnie
                 posmarowała maścią tętna swego zazdrosnego małżonka; następnie w ten sam sposób
                 posmarowała mu nozdrza, a gdy do nich palec zbliżała, zdało się jej, że śpiący drgnął i
                 zamarła od trwogi wyobrażając sobie, że już ją przyłapano na gorącym uczynku. Wreszcie
                 namaściła jak mogła najlepiej wszystkie miejsca, które jej wskazano i było to, jak gdyby
                 balsamowała męża, nim go do grobu zaniosą.
                    Krótką chwilę tylko dały czekać na siebie cudowne skutki dobroczynnej maści nasennej,
                 gdyż niezwłocznie stary począł             chrapać    tak donośnie, że z        ulicy   usłyszeć go mogli
                 przechodnie, a była ta muzyka uszom młodej małżonki przyjemniejsza prawie niż śpiew
                 mistrza, którego jej Murzyn do domu wprowadził.
                    Nie dowierzając jednak jeszcze temu, co jej oczy widziały, podeszła doń bliżej i trząść nim
                                                                                                                              84






                 poczęła, zrazu z lekka, potem silniej i jeszcze silniej, aby przekonać się, czy się nie obudzi.
                 Tak się wreszcie ośmieliła, że całkowicie odwróciła go na łożu, co mu również snu nie
                 przerwało. Gdy przekonała się, że mocno śpi, pochyliła się ku otworowi pode drzwiami i
                 równie cicho jak poprzednio, zawołała na ochmistrzynię, która w sąsiednim pokoju już
                 czekała:
                     Powinszuj mi,, siostro miła  rzekła  Carrizales śpi jak zabity.
                     Czemu więc zwlekasz, pani, i klucza nie wydobywasz z ukrycia?  rzekła ochmistrzyni.
                  Wszak nasz muzykant czeka już przeszło godzinę..
                     Poczekaj,, najmilsza. Za chwilę klucz przyniosę  odparła Leonora..
                    Wróciła tedy do łóżka i wsunąwszy rękę między materace wyjęła klucz, który się tam
                 znajdował, przy czym stary nie drgnął nawet. A gdy ujrzała się nareszcie z kluczem w ręku,
                 poczęła skakać z radości; następnie, nie czekając już dłużej, otworzyła drzwi i pokazała swą
                 zdobycz ochmistrzyni, która z wielką uciechą ją przyjęła. Kazała jej Leonora otworzyć drzwi
                 śpiewakowi i do korytarza następnie go sprowadzić, sama bowiem nie śmiała odejść, w
                 obawie, aby się Carrizales znienacka nie obudził. Przede wszystkim jednak poleciła jej, aby
                 kazała Loaysie powtórzyć przysięgę, którą poprzedniej nocy złożył, że nic nie uczyni ponad
                 to, co one mu rozkażą i w razie gdyby przysięgi nie chciał ponowić, aby mu pod żadnym
                 pozorem drzwi nie otwierała.
                     Będzie, jak chcesz, pani  rzekła ochmistrzyni  klnę się na Boga, że nie wejdzie tutaj,
                 dopóki nie złoży dwukrotnej przysięgi i sześć razy nie ucałuje krzyża.
                     Ilości mu nie wyznaczaj  przerwała Leonora  niech jeno krzyż ucałuje, a ile razy, to
                 już jemu samemu pozostaw. Ale uważaj, aby przysiągł na głowę swych rodziców i na
                 wszystko, co ma najdroższego na świecie, gdyż w ten sposób będziemy mogły przyjąć go tu
                 bez trwogi i napawać się do woli jego muzyką i śpiewem; a klnę się na zbawienie swej duszy,
                 że gra i śpiewa umiejętnie. Idź tedy i nie zwlekaj dłużej, bo nie trzeba, aby nam noc zeszła na
                 tych rozmowach.
                    Poczciwa ochmistrzyni zakasała sukni i z niesłychanym wdziękiem zbiegła do galerii,
                 gdzie czekały na nią wszystkie mieszkanki domu.
                    Gdy im pokazała przyniesiony klucz, taka je radość ogarnęła, że podniosły ją w górę na
                 rękach niby profesora, wołając Niech żyje! niech żyje! Zadowolenie ich wzmogło się
                 jeszcze, gdy im powiedziała, że nie trzeba było podrabiać klucza, skoro bowiem stary, maścią
                 posmarowany, spał tak twardo, mogły rozporządzać domem za każdym razem, gdy im się to
                 spodoba.
                     Dalejże więc, moja miła  rzekła jedna z pokojówek  niech te drzwi się roztworzą i
                 niech ten pan wejdzie do nas, gdyż dobrą chwilę już czeka; my zaś uraczmy się muzyką do
                 woli i wszelkiej zbądźmy troski.
                     Jedna jeszcze troska nam pozostała  odparła ochmistrzyni  gdyż podobnie jak
                 wczorajszej nocy odebrać mamy od niego przysięgę.
                     Wszakże on jest tak poczciwy  ozwała się jedna z pokojówek  że nie będzie zważał na
                 przysięgi.
                    W tym miejscu ochmistrzyni otworzyła drzwi i pozostawiając je z lekka odemknięte,
                 zawołała na Loaysę. Ten, poprzez otwór w ścianie słyszał całą rozmowę i zbliżywszy się do
                 drzwi, chciał wejść od razu; ale ochmistrzyni kładąc mu rękę na ramieniu, tak doń
                 przemówiła:
                     Musisz waszmość wiedzieć, panie łaskawy, że wszystkie, które w tym domu mieszkamy,
                 z wyjątkiem pani naszej, jesteśmy dziewicami, jak nas matki na świat wydały, a Boga i
                 własne sumienie wzywam na świadków, że prawdę mówię. I ja sama, choć pomyśleć kto
                 może, że cztery krzyżyki sobie liczę, gdy trzydziestu lat jeszcze nie skończyłam, bo mi dwa i
                 pół miesiąca do nich brakuje, również jestem dziewicą  obym nie wyrzekła tego w złą
                 godzinę... A jeśli starą być się zdaję, wiedz waszmość, że trudy, troski i rozczarowania do lat
                                                                                                                              85






                 człowieka dodają nieraz zero z prawej strony i dwa nawet, gdy im przyjdzie po temu ochota.
                 Skoro jest, jak mówię byłoby to z naszej strony szaleństwem, gdybyśmy w zamian, za dwie,
                 trzy, lub cztery pieśni, narażać się miały na utracenie takich zasobów dziewictwa, jakie tutaj
                 się kryją; nawet Murzynka bowiem, której na imię Guiomar, jest dziewicą. Musisz waszmość
                 przeto, panie mój serdeczny, zanim pozwolimy ci wejść do naszego królestwa, złożyć
                 uroczystą przysięgę, że nic nie będziesz czynił ponad to, co ci rozkażemy, a jeśli żądanie
                 nasze zda ci się być nazbyt wygórowane, pomyśl, że my się znacznie więcej narażamy.
                 Zresztą, jeśli przychodzisz waszmość do nas w dobrych zamiarach, przysięga taka nie będzie
                 ci ciężarem, gdyż dobrego płatnika o fanty głowa nie boli.
                     Dobrze, doskonale powiedziała pani Marialonso  odezwała się jedna z pokojówek 
                 przemówiła jak osoba rozsądna, która trzeźwo patrzy na rzeczy; jeśli ten pan nie chce złożyć
                 przysięgi, niech do nas nie wchodzi.
                    Tu przerwała jej Murzynka Guiomar, która niezbyt biegle władała kastylskim narzeczem:
                     Dla mnie zawsze więcej przysięga i wchodzi ze wszystkimi diabłami, bo sto razy
                 przysięga, a kiedy jest tutaj, wszystko zapomni.
                    Loaysa z wielkim spokojem wysłuchał przemówienia pani Marialonso i poważnie a godnie
                 takimi odpowiedział słowy:
                     Zaiste, panie łaskawe, siostry i towarzyszki, zawsze było, jest i będzie moim zamiarem
                 stać się dla was, wedle miary moich sił zwiastunem zadowolenia i uciechy. Tak tedy, nie
                 będzie dla mnie rzeczą trudną złożyć przysięgę, której ode mnie żądacie; chciałbym jednak,
                 aby dano wiarę moim słowom, każda bowiem obietnica, która wychodzi z ust takiego jak ja
                 człowieka,     winna     być    niejako    wieczystym       zobowiązaniem.        Chcę    bowiem,      abyście
                 waszmościanki wiedziały, że pod mnisią suknią gorące serce bije i nieraz płaszcz wytarty
                 przedniego odziewa szermierza. Lecz abyście wszystkie przekonane były o moich dobrych
                 zamiarach, zgadzam się złożyć przysięgę, jak na katolika i mężczyznę przystało. Przysięgam
                 tedy na cnotę nieustraszoną i miejsca, które pod najświętszą i najtrwalszą postacią swoją
                 zamieszkuje, na przejścia i wyloty świętej góry Libanu, na wszystkie cuda, które ku swej
                 chwale zawiera w sobie prawdziwa a niezrównana historia o czynach Karola Wielkiego,
                 przysięgam, że nie będę się uchylał od danej przysięgi ani od pełnienia rozkazów, które
                 wydadzą usta najokrutniejsze i najniepokaźniejszej z pań tutaj obecnych, pod groźbą kary, że
                 jeśli inaczej postępować będę albo uczynić co zechcę, od teraz aż do owego czasu, czyn taki
                 wykreślony mi będzie i za niespełniony uznany...
                    Do tego miejsca doprowadził był Loaysa swą przysięgę, gdy jedna z pokojówek, która
                 słuchała go z natężoną uwagą, wielkim głosem zawołała:
                     Oto, zaiste, mowa, która by nawet kamienie wzruszyła. Niech skonam na miejscu, jeśli
                 mam     wymagać,       abyś    więcej     jeszcze    przysięgał,    gdyż     słowa,    które    powiedziałeś,
                 wystarczyłyby, aby otwarły się przed tobą wrota samej Cabry pieczary.
                    To mówiąc, ujęła go za szarawary i wciągnęła do pokoju, po czym wszystkie obecne
                 otoczyły go zwartym kołem. Jedna z pokojówek pośpieszyła niezwłocznie donieść o tym, co
                 zaszło,   swej    pani,  która   czuwała     nad   snem    męża. Leonora, gdy dowiedziała się                od
                 wysłanniczki owej, że śpiewak już na górę zmierza, uradowana jednocześnie i zmieszana
                 zapytała, czy złożył przysięgę. Pokojówka odpowiedziała, iż przysiągł i to w tak dziwnych
                 słowach, że równie dobranych nigdy w życiu nie słyszała.
                     Tedy, skoro przysiągł  rzekła Leonora  trzymamy go w naszych rękach. Ach! Jakżem
                 rozsądnie postąpiła, że kazałam mu złożyć tę przysięgę!
                    Gdy słów tych domawiała, zbite w ciżbę zjawiły się wszystkie mieszkanki domu z
                 muzykantem naszym pośrodku, a Murzyn i Guiomar Murzynka oświetlali je pochodniami.
                 Loaysa, gdy ujrzał Leonorę, rzucił się jej do nóg i chciał całować jej ręce i stopy. Ona,
                 milcząc, ruchem ręki kazała mu się podnieść; dobrą chwilę stały wszystkie, jak gdyby
                 oniemiałe, nie śmiąc słowa przemówić, w obawie, aby ich pan się nie obudził. Loaysa widząc,
                                                                                                                              86






                 że stoją tak w milczeniu, rzekł im, iż mogą mówić głośno, gdyż maść, którą posmarowany był
                 Carrizales, taką własność posiada, że nie pozbawiając życia nadaje człowiekowi wszelkie
                 pozory śmierci.
                     I mnie tak się zdaje  rzekła Leonora  toć gdyby było inaczej, już by się obudził ze
                 dwadzieścia razy: o tak lekki sen przyprawiają go zazwyczaj jego liczne niedomagania, a oto
                 od chwili, kiedy go wysmarowałam, chrapie jak zwierzę.
                     Skoro się tak rzeczy mają  rzekła ochmistrzyni  przejdźmy do sali frontowej, gdzie
                 będziemy mogły i śpiewu mistrza posłuchać, i zabawić się trochę.
                     Pójdźmy  rzekła Leonora  ale niechaj Guiomar pozostanie tu na straży, aby mogła nas
                 uprzedzić na wypadek, gdyby Carrizales obudził się znienacka.
                    Na to odparła Guiomar:
                     Ja,, czarna, zostaję, białe idą, Bóg niech przebaczy wszystkim.
                    Pozostawiwszy więc          Murzynkę na straży udały się             wszystkie do sali wytwornymi
                 sprzętami suto ozdobionej i usadowiwszy mistrza pośrodku wszystkie zasiadły dokoła.
                 Wówczas poczciwa Marialonso ująwszy w rękę zapaloną świecę poczęła oglądać naszego
                 muzykanta od góry do dołu, a inne za nią i coraz to któraś odzywała się:
                     Ach,, co za czupryna! Jaki włos piękny i trefiony!
                    Albo:
                     A zęby jakie ma białe! Biada kości słoniowej, jeśli zechce z nimi iść w parze, bo nie
                 może być bielsza ani piękniejsza.
                    Inna mówiła:
                     A oczy, Chryste, jakie wielkie i błyszczące! Klnę się na Boga, toć ma oczy zielone;
                 rzekłby kto  dwa szmaragdy!!
                    Jedna chwaliła usta, inna nogi, a wszystkie razem obejrzały go szczegółowo niby okaz
                 anatomiczny, o każdej cząstce jego osoby głośno wyrażając swe zdanie. Leonora tylko
                 milczała, patrzyła nań uważnie i coraz to bardziej utwierdzała                      się  w mniemaniu,        że
                 piękniejszy był od jej małżonka. Ochmistrzyni tymczasem, wziąwszy gitarę z rąk Murzyna
                 podała ją Loaysie prosząc,, aby zagrał na niej i zaśpiewał zwrotki, które w Sewilli wówczas
                 nader rozpowszechnione były, a zaczynały się od słów:
                                      Matko, moja matko,
                                      Strzec mnie chcecie pono.
                    Spełnił Loaysa jej życzenie. Powstały wszystkie i jęły tańczyć zapamiętale. Ochmistrzyni,
                 która znała owe zwrotki, poczęła śpiewać, a więcej w tym śpiewie było zacięcia i swady niż
                 głosu; słowa zaś były następujące:
                                      Matko, moja matko,
                                      Strzec mnie chcecie pono:
                                      Na nic straż, gdy sama
                                      Nie chcę być strzeżoną.
                                      Powiadają w koło,
                                      A prawda to przecie,
                                      Że głód na tym świecie
                                      Apetytu szkołą.
                                      Burzom stawia czoło
                                      Miłość, gdy stłumiona;
                                      To niech cię przekona 
                                      Chcesz mnie mieć więzioną:
                                                                                                                              87






                                      Na nic straż, gdy sama
                                      Nie chcę być strzeżoną.
                                      Gdy się z własnej woli
                                      Człowiek strzec nie będzie,
                                      Próżno stawią wszędzie
                                      Strażników niedoli;
                                      Tak się wnet wyszkoli,
                                      Że i śmierć oszuka,
                                      A choć wielka sztuka
                                      Zwieść matczyne łono,
                                      Na nic straż, gdy sama
                                      Nie chcę być strzeżoną.
                                      Kto szczęście miał w dłoni
                                      I kochał choć chwilę,
                                      Jak nocne motyle
                                      Za światłem pogoni.
                                      Od złego mnie chroni
                                      Szpiegów zastęp spory;
                                      Wszędy widzę zmory 
                                      Tak matce radzono:
                                      Na nic straż, gdy sama
                                      Nie chcę być strzeżoną.
                                      Miłosne okowy
                                      Taką słyną mocą,
                                      Że ich nie zdruzgocą
                                      Najżarliwsze zmowy:
                                      Chaos czynią z głowy,
                                      Z pożądań płomienie
                                      I szerząc pragnienie,
                                      Wdzierając się w łono:
                                      Cóż straże, gdy sama
                                      Nie chcę być strzeżoną?
                    Miały już zakończyć śpiewy i tańce hoże dziewczęta z poczciwą ochmistrzynią na czele,
                 gdy nagle Guiomar, która pozostała była na straży, wpadła do pokoju zatrwożona tupiąc
                 nogami i wymachując rękoma, jak gdyby w przystępie epilepsji się znajdowała i stłumionym,
                 ochrypłym głosem rzekła:
                     Obudził pan,, pani, o pani, obudził pan, pan wstał i przychodzi.
                    Kto widział kiedy stado gołębic bez troski spożywających pośród pola ziarno przez obce
                 ręce zasiane, jak spłoszone nagłym wystrzałem z rusznicy w popłochu ulata w górę i
                 niepomne na opuszczony pokarm, pełne trwogi i zamętu w powietrzu się unosi  ten tylko
                 pojąć może, jakie wrażenie wywarło na tę ciżbę rozochoconych tancerek zjawienie się
                 Guiomary: osłupiały w pierwszej chwili z przerażenia, gdy usłyszały, jak nieoczekiwaną
                 przynosi nowinę.       Następnie każda oddzielnie jęła             szukać    swego usprawiedliwienia,          a
                 wszystkie razem  ratunku. Poukrywały się więc, to tu, to tam, po kątach i na strychu, a
                 muzykant nasz pozostawszy rychło sam w pokoju zaniechał śpiewu i gitary i zakłopotany nie
                 wiedział, co czynić mu wypada. Leonora załamywała piękne ręce; biła się po twarzy (choć
                                                                                                                              88






                 niezbyt silnie) pani Marialonso. Jednym słowem, wszyscy pełni byli popłochu, przerażenia i
                 obawy.
                    Ochmistrzyni jednak, jako najprzebieglejsza i najbardziej ze wszystkich powściągliwa,
                 postanowiła że Loaysa ukryje się w jej pokoju, ona zaś sama wraz z Leonorą pozostanie na
                 sali; myślała bowiem, że znajdzie jakieś usprawiedliwienie przed panem domu, jeśli je tam
                 razem zastanie. Ukrył się tedy Loaysa, a ochmistrzyni jęła nasłuchiwać, czy jej pan nie
                 nadchodzi, nie słysząc jednak żadnego szmeru nabrała ponownie otuchy i odwagi i z wolna,
                 krok    za  krokiem,     skierowała     się  ku   komnacie,      gdzie   spoczywał      uśpiony    Carrizales.
                 Usłyszawszy, że chrapie po dawnemu, uniosła sukni i pobiegła z powrotem do sali; podzieliła
                 się z Leonorą radosną nowiną, którą ona przyjęła ochoczo, winszując ochmistrzyni jej
                 sprawności.
                    Nie chciała poczciwa ochmistrzyni stracić okazji, jaką los jej nastręczał i nie nasycić się
                 przed innymi wdziękami, które według jej mniemania posiadać musiał Loaysa.
                    Pod pozorem tedy, że idzie go zawołać, poleciła Leonorze, aby poczekała na nią na sali i
                 pozostawiwszy ją samą weszła do komnaty, w której Loaysa strwożony i głęboko zamyślony
                 czekał, rychło-li nowa wieść jakaś go dojdzie o uśpionym starcu.
                    Przeklinał zdradliwość maści i skarżył się w duchu na okrucieństwo swych przyjaciół,
                 wyrzucając sobie gorzko brak rozwagi, że nie wypróbował owego środka na innej osobie,
                 zanim     go   kazał    Carrizalesowi      zastosować.      Rozmyślania       te  przerwało      mu    wejście
                 ochmistrzyni, która wnet jęła go zapewniać, że starzec nadal śpi jak zabity. Uspokoił się więc
                 nasz junak i wysłuchał uważnie wynurzeń miłosnych, które Marialonso czynić przed nim
                 poczęła, a rozważywszy w duchu jej słowa i swoje złe zamiary, postanowił uczynić z
                 ochmistrzyni przynętę, aby łacniej złowić się dała jej pani.
                    Gdy tak obydwoje zajęci byli rozmową, inne pokojówki, które pochowały się były w
                 różnych częściach domu poczęły wychodzić ze swych kryjówek, aby przekonać się, czy
                 prawdą to było, że Carrizales się obudził; widząc, że dom cały był pogrążony w ciszy, rychło
                 wszystkie ponownie zebrały się w sali, gdzie pozostawiły swą panią i dowiedziały się od niej,
                 że stary śpi bez zmiany. Gdy zapytały o muzykanta i ochmistrzynię, wskazała im Leonora
                 miejsce,    gdzie   się  znajdowali      i  wszystkie,    wśród    ciszy   niczym     niezmąconej,      poszły
                 nasłuchiwać pod drzwiami, o czym oboje gawędzili. Nie zbrakło wśród nich i Murzynki
                 Guiomary; Murzyn tylko był nieobecny, gdyż ledwo usłyszał, że pan jego się obudził, oplótł
                 uściskiem gitarę i skrył się wraz z nią na strychu nad gankiem. Teraz zaś leżąc na swej
                 nędznej pościeli, przykryty kołdrą, pocił się i drżał na całym ciele. Mimo wszystko jednak,
                 palcami przebierał nieustannie struny gitary, tak wielkie było (niechaj go szatan ma w swej
                 opiece) zamiłowanie jego do muzyki.
                    Dziewczęta usłyszały poprzez zamknięte drzwi, jakie wyznania miłosne czyniła stara
                 ochmistrzyni i wnet posypały się z ich ust tysiączne urągania;                       nie omieszkała żadna
                 nazywając ją starą, dodać odpowiedni epitet i przymiotnik, jako to: czarownica brodata,
                 jędza zalotna i inne jeszcze, które, dobrym obyczajom gwoli, pominiemy tu milczeniem.
                 Najwięcej jednak uśmiałby się przygodny świadek z urągań Murzynki Guiomary, która, ile że
                 z Portugalii była rodem i niezbyt biegła w hiszpańskim narzeczu, odgrażała się jej z
                 niebywałym wdziękiem.
                    W samej rzeczy, ostateczny wynik rozmowy między Loaysą a ochmistrzynią był taki, że
                 on zobowiązał się dogodzić jej pragnieniom pod warunkiem, że uprzednio wyda mu swą
                 panią, aby mógł z nią nasycić swą żądzę. Ciężko było ochmistrzyni zgodzić się na warunki,
                 które jej muzykant postawił; lecz, aby zadowolić ono pragnienie, które owładnęło jej duszą
                 wdzierając się w ciało i kości aż do szpiku nie zawahałaby się obiecać mu, że spełni
                 najniemożliwsze bezeceństwa. Opuściła go tedy i wyszła, aby rozmówić się ze swą panią; a
                 gdy ujrzała, że u wejścia do pokoju zebrane były wszystkie pokojówki poleciła im, aby udały
                 się do swych komnat, przekładając, że następnej nocy będą mogły nacieszyć się muzykantem
                                                                                                                              89






                 do woli, gdyż teraz popłoch miniony źle musiał wpłynąć na ich radość.
                    Zrozumiały wszystkie, że stara chce pozostać sama; nie mogły jednak odmówić jej
                 posłuszeństwa, gdyż ona jedna wszystkim rozkazywała. Rozpierzchły się pokojówki, a
                 ochmistrzyni wnet pobiegła do sali i jęła przekładać Leonorze, aby zgodziła się pofolgować
                 pragnieniom Loaysy, w przemowie tak długiej i tak logicznie ułożonej, że zdawać się mogło,
                 iż od długiego czasu już się jej była nauczyła.
                    W gorących słowach poczęła wychwalać jego urodę, odwagę, talent i liczne wdzięki,
                 jakimi od natury był obdarzony, odmalowała jej w ponętnych barwach rozkosze, których
                 zaznać by mogła w objęciach młodego kochanka i powiedziała, o ile słodsze będą jego
                 pocałunki niż pieszczoty starego męża, obiecując jej, że najściślejszą zachowa tajemnicę i
                 postara się o to, aby przy boku kochanka jak najdłużej zażywać mogła wczasów. Takich jej
                 wreszcie naopowiadała rzeczy, które snadź sam szatan do ust jej włożył, o tak gorącym
                 brzmieniu i tak niechybnym skutku, a tak pełne retorycznych zwrotów, że nie tylko miękkie
                 serce naiwnej i niedomyślnej Leonory ugiąć były zdolne, ale nawet najtwardsze skruszyłyby
                 marmury.
                    O,   ochmistrzynie, które na         świat przychodzicie        i zużywacie, swe siły ku zatruciu
                 tysiącznych pięknych zamierzeń! O, wielkie a schludne czepce, umyślnie dobrane, aby
                 przejmować swą powagą sale i łożnice pań szlachetnego rodu  na jakież niegodne cele
                 obracacie oto zrosłe niemal z wami zalety!
                    Jednym słowem, tyle ochmistrzyni chwaliła i tyle przekładała, że Leonora broń złożyła, że
                 Leonora zwieść się dała, że Leonora poszła na zatracenie i padły w gruzy wszystkie
                 zabiegliwości przezornego Carrizalesa, który spoczywał pogrążony we śnie śmierci własnego
                 honoru.
                    Ujęła Marialonso swą panią za rękę i przemocą niemal, całą łzami zalaną, powiodła ją do
                 komnaty, gdzie czekał ich Loaysa, po czym z fałszywym śmiechem jakieś demoniczne
                 rzuciwszy im błogosławieństwo, zatrzasnęła                drzwi    za sobą     pozostawiając ich samych
                 zamkniętych w pokoju. Leonora, znienacka znalazłszy się na łożu, poczęła drzemać lub raczej
                 oczekiwać biernie pieszczot narzuconego jej kochanka. Ale wkrótce zmogło ją zmęczenie po
                 nocy bezsennie spędzonej i usnęła na dobre.
                    Moglibyśmy w owej chwili zapytać Carrizalesa (jeśli wolno byłoby nam zapomnieć, że w
                 śnie głębokim był pogrążony), jaki odniosły skutek zaprowadzone przez niego środki
                 ostrożności, jego obawy, jego wybiegi i obliczenia, wysokie mury jego domu, wzbronienie
                 wstępu cieniowi nawet, który by męskie nosił imię, ciasna galeria kryta, grube ściany, okna
                 nie przepuszczające światła, mocne zamki, wielki posag, jakim obdarzył Leonorę, podarki,
                 które jej uczynił, dobrobyt, którym otaczał pokojówki i niewolnice, to wreszcie, że nie
                 zapomniał o żadnej drobnostce, której by potrzebowały lub zapragnąć mogły? Powiedziano
                 jednak, że próżnym trudem byłoby pytać go o to wszystko, gdyż spał mocniej, niżby tego
                 okoliczności wymagały. A gdyby nawet pytanie usłyszał i zechciał odrzec na nie, nie mógłby
                 dać lepszej odpowiedzi, jak wzruszyć ramionami, brwi zmarszczyć i powiedzieć: Wszystko
                 to,  moim     zdaniem, od      podstaw padło w gruzy przez               chytrość młodego        zawadiaki i
                 rozpustnika, przez złośliwość przewrotnej ochmistrzyni i łatwowierność niedoświadczonej
                 małżonki, którą ze wszech stron nagabywano i podjudzano. Oby nas wszystkich Bóg strzegł
                 od podobnych wrogów, gdyż nie ma przeciwko nim ani tarczy ochronnej, którą osłonić
                 byśmy się mogli, ani miecza, który by drogę im zagrodził.
                    Mimo wszystko jednak Leonora tyle okazała siły ducha, że w najodpowiedniejszej po
                 temu chwili zdołała opór stawić brutalnej sile swego chytrego uwodziciela, który nie zdołał
                 przemóc jej cnoty: on tedy zmęczył się bez skutku żadnego, zwycięstwo przy niej zostało i w
                 końcu legli oboje uśpieni.
                    W trakcie tego zarządziły niebiosa, że mimo działania maści; Carrizales obudził się i, jak
                 to miał we zwyczaju, rękoma począł w łóżku szperać na wsze strony, a nie znajdując swej
                                                                                                                              90






                 ukochanej małżonki, zalękniony i zdumiony, skoczył na podłogę raźniej, niźliby się tego
                 spodziewać było można po jego latach sędziwych. A kiedy nie znalazł swej małżonki w
                 komnacie i ujrzał, że drzwi otwarte były i przekonał się, że klucz zniknął spod materaca,
                 zdało mu się, że zmysły postrada. Opamiętawszy się jednak nieco, wyszedł na korytarz i
                 postępując krok za krokiem, aby nie być słyszanym, doszedł do sali, gdzie spała ochmistrzyni,
                 a widząc ją, że jest sama i że nie ma przy niej Leonory, skierował się ku jej komnacie i
                 otworzywszy drzwi bez szelestu, ujrzał to, czego wolałby zapewne nigdy nie oglądać: ujrzał
                 rzecz taką, że raczej byłby wolał oczu być pozbawiony, aby nie patrzeć  ujrzał Leonorę
                 spoczywającą w objęciach Loaysy, a obojga śpiących snem tak głębokim, że zdawać się
                 mogło, iż zamiast zazdrosnego starca, oni teraz działaniu maści podlegali.
                    Na ten widok Carrizales stanął jak wryty; krew zastygła mu w żyłach, głos zamarł w
                 krtani, bezwładnie opadły mu ręce; rzekłbyś, że w posąg z zimnego marmuru się zamienił. A
                 chociaż gniew spełnił swe zwykłe dzieło powołując do życia zamierające już zmysły, ból tak
                 był potężny, że w nieszczęsnym starcu dech zapierał. I mimo wszystko, byłby wywarł na
                 winowajcach zemstę, jakiej wymagała tak wielka obelga, gdyby broń jakąś miał pod ręką.
                    Postanowił tedy pójść po puginał do swej komnaty i powrócić tutaj, aby zmyć plamę
                 hańbiącą ze swego honoru krwią nie tylko tych dwóch wrogów swoich, ale wszystkich nawet
                 domowników. Taką szlachetną a nieodzowną wymyśliwszy zemstę, na palcach i w milczeniu
                 skierował się z powrotem do swego pokoju, lecz tu mu się serce ścisnęło od bólu i niepokoju,
                 że na nic innego nie mogąc się zdobyć, padł zemdlony na łoże.
                    Zaświtał tymczasem dzień i zastał cudzołóżców naszych oplecionych siecią własnych
                 ramion. Zbudziła się Marialonso i w pierwszej chwili chciała biec upomnieć się o rozkosze,
                 które, według jej mniemania, przypadały jej w udziale; widząc jednak, że już późno,
                 postanowiła do następnej nocy odłożyć rzecz całą.
                    Zatrwożyła się Leonora, gdy ujrzała, że dzień już nastał biały i jęła narzekać na swoją
                 opieszałość i niedbalstwo czartu zaprzedanej ochmistrzyni i obydwie, pełne niepokoju,
                 pośpieszyły do komnaty, gdzie pana domu zostawiły, prosząc półgębkiem Nieba, aby zastały
                 go jeszcze chrapiącego. Leonora pierwsza podeszła do swego męża i ująwszy go za ramię
                 przewróciła z jednego boku na drugi, pragnąc przekonać się, czy się obudzi bez użycia octu,
                 którym    umyć     go   miała    według     danej   instrukcji,   kiedy    zajdzie   potrzeba     zmysły    mu
                 przywrócić. Lecz Carrizales nagle ocknął się ze swego omdlenia i głęboko westchnąwszy,
                 zamierającym a pełnym jęku głosem, rzekł:
                     Jakże nieszczęsny jestem i jakże straszne rzeczy los każe mi oglądać!!
                    Nie    zrozumiała     dobrze     Leonora     słów    swego    małżonka,      ale   widząc    że   odzyskał
                 przytomność i przemówił zadziwiona, iż działanie maści nie trwało tak długo, jak jej to
                 zapowiedziano, podeszła doń bliżej, twarz swoją do jego twarzy przytuliła i ściskając go czule
                 zapytała:
                     Cóż ci to,, panie mój, iż zda mi się słyszeć skargę w twych słowach?
                    Poznał nieszczęsny starzec głos tej, która była jego bólu sprawczynią i szeroko rozwarłszy
                 oczy, jak gdyby osłupiały i oczarowany, utkwił je w niej uporczywie; tak przez długą chwilę
                 spoglądał na nią bez drgnienia, po czym odezwał się wreszcie:
                     Uczyń mi łaskę, pani  i zaraz, nie zwlekając ani chwili, każ wezwać tutaj w moim
                 imieniu swych rodziców, gdyż czuję w sercu coś nieokreślonego, coś, co męczy mnie
                 niesłychanie i lękam się, że oto na jednym włosku wisi moje życie, a chciałbym zobaczyć się
                 z nimi przed śmiercią.
                    Zapewne pomyślała Leonora, że prawdą było, co jej mąż powiedział, wyobrażając sobie,
                 że raczej    zbyt silne działanie maści,          a nie    to,  co ujrzał, w taki       stan go wprawiło.
                 Odpowiedziała mu przeto, że spełni, co jej polecił i wydała rozkaz Murzynowi, aby bez
                 zwłoki udał się do jej rodziców i do domu ich sprowadził. To uczyniwszy jęła męża swego
                 ściskać i całować, czynić mu pieszczoty, jakich nigdy mu nie czyniła i dopytywać się, co mu
                                                                                                                              91






                 dolega w słowach tak pełnych czułości i umiłowania, jak gdyby kochała go bardziej nad
                 wszystko na świecie. On spoglądał na nią w osłupieniu i każde jej słowo, i każda pieszczota
                 były dlań jak ugodzenie włóczni, tak wpijało się w jego duszę.
                    Już ochmistrzyni powiedziała była domownikom i Loaysie o chorobie swego pana,
                 wyrażając przypuszczenie, że zaniemógł poważnie, zapomniał bowiem rozkazać, aby drzwi
                 zamknięto, gdy wysłał Murzyna po rodziców Leonory. Samo już to wezwanie niemało
                 wszystkich zadziwiło, gdyż ani ojciec, ani matka Leonory od dnia jej ślubu nigdy do domu
                 nie przychodzili.
                    Wszyscy chodzili po pokojach w milczeniu i zamyśleni, a nikt nie mógł wpaść na
                 prawdziwą przyczynę cierpienia pana domu, który od czasu do czasu wzdychał tak głęboko i
                 boleśnie, że zdawało się, iż każde westchnienie duszę wydziera mu z piersi. Leonora płakała,
                 widząc go w takim stanie, a on śmiał się śmiechem człowieka, który zmysły postradał, ważąc
                 w myśli jak kłamliwe były jej łzy.
                    W trakcie tego nadeszli rodzice Leonory, a zastawszy drzwi od ulicy i dziedzińca otwarte i
                 dom cały pogrążony w milczeniu, jak gdyby opustoszały, zdziwili się i zaniepokoili. Udali się
                 do komnaty swego zięcia i zastali go, jak wyżej powiedziano, z oczyma niezmiennie
                 utkwionymi w oblicze swej żony, którą trzymał za ręce, a oboje wylewali łzy obfite; ona,
                 myśląc o tym, że wkrótce na zawsze zamkną się jego oczy; on  że widział jak kłamliwe były
                 łzy, które ona przelewała. Ledwo Carrizales ujrzał wchodzących swych teściów, przemówił w
                 te słowa:
                     Usiądźcie tu waszmość państwo i niechaj wszyscy inni opuszczą komnatę, a jedna tylko
                 pani Marialonso niech tutaj pozostanie.
                    Uczynili wszyscy, jak Carrizales zażądał, a on, gdy sami pięcioro pozostali w pokoju, nie
                 czekając, ażby kto inny głos zabrał, począł mówić w ten sposób:
                     Przekonany jestem najmocniej, ojcze mój i matko, że nie będę potrzebował świadków
                 stawiać przed wami, abyście uwierzyli w prawdę tego, co zamierzam wam powiedzieć.
                 Pamiętacie niewątpliwie (gdyż wspomnienie to nie mogło się zatrzeć w waszej pamięci) z
                 jaką miłością, z jakim serdecznym wzruszeniem, rok temu, miesiąc, pięć dni i dziesięć
                 godzin, przyjąłem do mego domu waszą córkę ukochaną, którą daliście mi wówczas za żonę.
                    Wiecie     również,    jak   hojnie ją uposażyłem, skoro           wiano, którym        ją  obdarowałem,
                 wystarczyłoby trzem takim jak ona, iżby z najbogatszymi, szukając męża, mogły iść w parze;
                 nie zapomnieliście też, ile starania w to włożyłem, aby jej szaty sprawić co wspanialsze,
                 klejnoty i wszystko, czego zapragnąć mogła, wszystko, o czym wiedziałem, że było dla niej
                 przystojne.    Widzieliście     wreszcie,    waszmość       państwo,     jako   przyrodzonym        wiedziony
                 instynktem, pełen lęku, pod wpływem zarówno tej strasznej choroby, która mię teraz zapewne
                 o śmierć przyprawi, jak i licznych doświadczeń, które w ciągu mego długiego życia, w
                 przeróżnych a dziwnych przygodach wędrując po świecie zebrałem  chciałem strzec jak oka
                 w głowie tego klejnotu, który wśród innych wybrałem, a który wy powierzyliście mojej
                 pieczy; nadbudować tedy kazałem mury tego domu, pozasłaniać okna wychodzące na ulicę,
                 wzmocniłem zamki, uczyniłem galerię krytą niby w klasztorze zakonnic, zabroniłem dostępu
                 wszelkiemu żywemu stworzeniu, które by męskie nosiło imię.
                    Dałem waszej córce pokojówki i niewolnice, aby jej służyły i ani jej, ani jej służebnicom
                 nie odmówiłem niczego, o cokolwiek mnie prosiły. Uczyniłem ją równą sobie, dzieliłem się z
                 nią najskrytszymi moimi myślami, oddałem jej na własność całe moje mienie. Wszystko to
                 uczyniłem po to jedynie, abym mógł żyć bez troski, używając w spokoju rozkoszy, które tak
                 drogo mnie kosztowały; mniemałem, że Leonora starać się będzie o to, aby cień zazdrości nie
                 zmącił pogody moich myśli. Lecz żadne ludzkie starania nie zdołają odwrócić od nas kar,
                 jakie niebiosa zsyłają na tych, którzy nie powierzyli całkowicie Opatrzności troski o swe
                 pragnienia i nadzieje; nie dziw przeto, że i ja zostałem w nadziejach moich zawiedziony i sam
                 zgotowałem sobie truciznę, która oto niebawem położy kres mojemu życiu. Ale widzę, z jaką
                                                                                                                              92






                 uwagą wsłuchujecie się w słowa ust moich; chcę więc zakończyć tę długą przemowę i w
                 dwóch zdaniach powiedzieć wam to, czego nie można by w tysiącu słów opisać. Mówię tedy,
                 mości państwo, iż wszystko, co rzekłem i uczyniłem zmierzało ku temu, że dziś zastałem tę
                 niewiastę (tu wskazał na swą żonę), zrodzoną snadź na moją zgubę i zatracenie, w objęciach
                 pewnego      dziarskiego     młodzieńca,      który    teraz   zamknięty      jest  w    komnacie      tej  oto
                 zapowietrzonej ochmistrzyni.
                    Gdy Carrizales tych słów domawiał, zamroczyło się serce Leonory i na kolana swego męża
                 osunęła się zemdlona. Zbladła Marialonso, a rodziców Leonory tak coś za gardło ścisnęło, że
                 słowa nie mogli wymówić.
                    Carrizales jednak, ciągnąc dalej swą przemowę, rzekł:
                     Zemsta, jaką na winowajców gotuję, w niczym nie będzie podobna do tych, którymi
                 zazwyczaj takie obelgi bywają karane; chcę bowiem, aby była wyrazem tej samej przesady,
                 której dowód dałem we wszystkim, co przedsiębrałem, a mścić się zamierzam na sobie
                 samym, jako głównym sprawcy tego przewinienia. Bo powinienem był przewidzieć, że
                 młodość piętnastoletniego dziewczęcia nie zniesie brzemienia moich lat osiemdziesięciu i
                 byłem jako jedwabnik, który sam sobie buduje dom, gdzie umrzeć mu przeznaczono. A ciebie
                 nie winię, o dziecię nieopatrzne! (Tu nachyliwszy się złożył pocałunek na twarzy Leonory).
                 Ciebie nie winię, powiadam, gdyż namowy starej sekutnicy i                         nalegania zakochanego
                 młodzieńca bez trudu odniosły zwycięstwo nad tym rozumem jeszcze niedowarzonym, który
                 cechuje lata młode.
                    I oto, aby wszyscy przekonać się mogli, z jaką męską stanowczością i z jaką wiarą
                 niezachwianą cię kochałem, w tych ostatnich chwilach mego życia chcę dać dowód owej
                 miłości, aby czyn mój pozostał na wsze czasy jako przykład, jeśli nie dobroci, to niesłychanej,
                 nigdzie nie widzianej prostoty ducha. Oto tedy moja wola: niechaj niezwłocznie przywiodą
                 mi tutaj notariusza, aby na nowo sporządził mój testament: podwoję w nim wiano, które
                 Leonorze przeznaczyłem i prosić ją będę, aby po mojej śmierci, która rychło nastąpi, w
                 niczym nie hamowała swej woli i zaślubiła, gdyż takie niewątpliwie będzie jej życzenie,
                 owego młodzieńca, którego siwe włosy nieszczęsnego starca nigdy hańbą nie napiętnowały.
                 W ten sposób przekona się ona, że jeśli za życia nigdy na krok nie odstępowałem od tego, co
                 według mego mniemania, mogło dogodzić jej upodobaniom, i dziś w oczekiwaniu rychłej
                 śmierci, nie zmieniam mego postępowania, gdyż chcę, aby szukała szczęścia w pożyciu z
                 człowiekiem, którego tak bardzo musi miłować. Resztę mego mienia zapiszę na różne cele
                 pobożne, wam zaś, mości państwo,, pozostawię dość zasobów, abyście mogli bez troski o
                 jutro dni waszych dokonać. Notariusza niechaj przywiodą bez zwłoki, gdyż ból tak chwyta
                 mnie za serce, że czuję, iż życie moje ulata z każdym tchnieniem.
                    Gdy tych słów domówił, zmogło go okropne omdlenie i osunął się na ziemię tak blisko
                 Leonory, że zetknęły się ich twarze; niezwykły to był i posępny widok dla rodziców, którzy
                 na córkę umiłowaną i na zięcia swego patrzyli.
                    Nie chciała zła ochmistrzyni czekać, aż rodzice Leonory strofować ją zaczną, wysunęła się
                 więc cichaczem z pokoju i poszła powiedzieć Loaysie o wszystkim, co zaszło. Poradziła mu,
                 aby nie zwlekając ani chwili dom opuścił, obiecując, że nie omieszka zawiadomić go przez
                 Murzyna jak się rzeczy ułożą, gdyż zniknęły teraz drzwi podwójne i klucze, które by mogły
                 stawać     temu    na    przeszkodzie.     Niemało      zdumiały      Loaysę     przyniesione      mu    przez
                 ochmistrzynię nowiny i idąc za jej radą, przywdziawszy znowu szaty żebracze, poszedł zdać
                 sprawę swym przyjaciołom z dziwnego a niesłychanego wyniku swych zalotów.
                    Podczas gdy małżonkowie nasi oboje leżeli bez zmysłów, ojciec Leonory kazał wezwać
                 pewnego notariusza, którego znał jako swego przyjaciela; ten, gdy przybył, oboje, córka i
                 zięć, odzyskali już byli przytomność. Carrizales sporządził testament według wyłuszczonego
                 przez się planu, a nic nie wspomniał o przewinieniu Leonory; napisać tylko kazał, że dla
                 uzasadnionych powodów, prosi ją i nalega, aby w razie jego śmierci oddała swą rękę owemu
                                                                                                                              93






                 młodzieńcowi, o którym jakoby mówił jej w tajemnicy.
                    Leonora gdy to usłyszała, rzuciła się mężowi swemu do nóg (a serce w piersi jej biło
                 straszliwie) i zawołała:
                     Żyj długie lata, panie mój, najdroższy ty mój! A choć nie zasłużyłam sobie na to, abyś
                 najmniejszą nawet moim słowom dał wiarę, wiedz, że jeśli wyrządziłam ci obelgę to myślą
                 tylko, a nie czynem.
                    Tu chciała usprawiedliwić się i wszystko, jak było w istocie, szczegółowo opowiedzieć,
                 lecz nie mogła głosu wydobyć i znowu padła zemdlona. Leżącą tak bez czucia ucałował
                 niepocieszony starzec, ucałowali ją rodzice, i wszyscy tak rzewnymi zalali się łzami, że nie
                 mógł powstrzymać się od płaczu nawet notariusz, który pisał testament. Testamentem owym
                 Carrizales pozostawiał zapewniony wszystkim domownikom                         wikt    dożywotni,     obdarzał
                 wolnością niewolnice i Murzyna, a przewrotnej ochmistrzyni polecał tylko wypłacić zaległe
                 jej wynagrodzenie. Wreszcie, że pominiemy milczeniem pomniejsze wypadki, żałość tak go
                 zmogła, że siódmego dnia zaniesiono go do mogiły.
                    Pozostała Leonora wdową, łez pełną i bogactw. A gdy Loaysa czekał, aby spełniła, co jej
                 mąż w testamencie polecił uczynić, dowiedział się, że w tydzień po jego śmierci wstąpiła jako
                 mniszka do jednego z najbardziej ustronnych klasztorów miasta; wówczas, wzgardzony i
                 zawstydzony niemal, do Indii wyjechał. Rodzice Leonory pozostali pogrążeni w smutku, choć
                 rychło pocieszyli się na widok bogactw, które im zięć w testamencie zapisał. Pokojówki
                 pocieszały się      tym samym,       niewolnice i Murzyn             uzyskaną wolnością.         I tylko zła
                 ochmistrzyni pozostała w nędzy, zawiedziona we wszystkich swych niecnych nadziejach.
                    Mnie zaś pozostała chęć dobrnąć co rychlej do końca tego wydarzenia  przykładu i
                 zwierciadła, w którym każdy dojrzy snadnie, jak mało ufać należy kluczom, galeriom krytym
                 i ścianom wzmocnionym, gdy wola ludzka pozostaje wolna; i każdy przekona się, że jeszcze
                 mniej zaufania należy pokładać w latach młodych i umysłach niedowarzonych, gdy powodują
                 się one podszeptami owych ochmistrzyń o czarnej, obcisłej sukni zakonnej i skrzydlatych
                 czepcach białych.
                    Nie wiem tylko, dla jakiej przyczyny Leonora z większym żarem nie broniła swej sprawy i
                 nie dała do zrozumienia zazdrosnemu mężowi, jak czystą i bez plamy wyszła z owej
                 przygody.     Ale przestrach zapewne język             jej obezwładnił, a mąż          tak się ze     śmiercią
                 pośpieszył, że nie zdążyła nic powiedzieć na swe usprawiedliwienie.
                    Korekta: Barbara Bukowska
                                                                                                                              94
