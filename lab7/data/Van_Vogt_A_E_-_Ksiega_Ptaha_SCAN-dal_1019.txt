A.E VAN VOG



KSIĘGA PTAHA

(Przekład: Jan Kabat)


SCAN-dal


1
Powrót Ptaha

Był Ptahem. Nie oznaczało to, że myślał tylko o swoim imieniu. Stanowiło po prostu 
nieodłączną część jego istoty -jak ciało, ręce i nogi, jak ziemia, po której stąpał. Nie, 
nieprawda. Ta ziemia nie należała do niego. Istniał oczywiście pewien związek, ale nieco 
zagadkowy. Był Ptahem i stąpał po ziemi, zmierzając po długiej nieobecności do Ptah, 
powracając do miasta Ptah, stolicy imperium Gonwonlane.
Wszystko to wydawało się w miarę jasne i możliwe do zaakceptowania bez głębszej 
myśli - i ważne. Czuł, że kryje się za tym jakiś przymus, przyspieszył więc kroku, by się 
przekonać, czy następne zakole rzeki pozwoli mu ruszyć na zachód.
Na zachodzie zaś rozciągała się szeroka połać trawy, drzew i skąpanych w niebieskiej 
mgiełce wzgórz; gdzieś za nimi krył się cel jego wędrówki. Spojrzał poirytowany na rzekę, 
która zagradzała mu drogę. Wiła się bezustannie i zawracała nurt, musiał więc co jakiś czas 
podążać z powrotem własnymi śladami. Z początku nie miało to znaczenia, ale teraz było 
inaczej. Całym sercem, całą mocą zamglonej świadomości pragnął ruszyć czym prędzej ku 
zachodnim wzgórzom, śmiejąc się i krzycząc z radości -jakby w oczekiwaniu tego, co za nimi 
znajdzie.
A przecież nie bardzo wiedział, co znajdzie. Był Ptahem, wracał do swojego ludu. Jaki 
on był? Jak wyglądało Gonwonlane? Nie mógł sobie przypomnieć. Szukał z wysiłkiem 
odpowiedzi, które zdawały się przebłyskiwać gdzieś poza granicami jego świadomości.
Wiedział tylko tyle, że musi przejść rzekę. Dwukrotnie wchodził na płyciznę, tuż przy 
samym brzegu, i za każdym razem cofał się, przepełniony nagłym poczuciem wyobcowania. 
Po raz pierwszy od chwili, gdy wynurzył się z ciemności, doznał bólu świadomej, celowej 
myśli. Zdumiony, obrócił wzrok ku wzgórzom, które przycupnęły na horyzoncie - na 
południu, wschodzie i północy. Wyglądały tak jak te na zachodzie, zjedna zasadniczą różnicą: 
nie budziły jego zainteresowania.
Znów objął spojrzeniem zachodnie wzgórza. Musiał tam dotrzeć, bez względu na 
rzekę. Nic nie mogło go powstrzymać. Ów zamiar był niczym wiatr, niczym szalejąca w nim 
burza. Za rzeką czekał świat pełen chwały. Wszedł do wody, cofnął się na moment, po czym 
wtargnął w ciemny, wirujący nurt. Rzeka szarpała go; zdawało się, że jest żywą istotą, jak on 
sam. Ona też podążała lądem, a mimo to stanowiła odrębny byt
Tok jego myśli urwał się nagle, gdy Ptah wpadł w głęboką dziurę. Woda burzyła się 
gniewnie wokół jego brody, miała mdły smak i była ciepła. Poczuł w piersi ukłucie 
straszliwego bólu. Walczył, chłoszcząc rękami rzekę, by wydostać się na wyższy grunt Stał 
teraz zanurzony do piersi i spoglądał gniewnie na wodę, która go zaatakowała. Nie odczuwał 
strachu, a jedynie niechęć i przekonanie, że został potraktowany nieuczciwie. Chciał dotrzeć 
do wzgórz, a rzeka próbowała go powstrzymać. Ale nie zamierzał ustąpić, nawet jeśli 
oznaczało to cierpienie; pogodził się z tym. Ruszył przed siebie.
Tym razem zignorował ból w piersi i brnął śmiało dalej przez wodnistą ciemność, 
która otaczała go ze wszystkich stron. W końcu, jakby uświadamiając sobie porażkę, ból 
ustąpił. Rzeka wciąż napierała na Ptaha, ciągnęła za nogi, by pozbawić go oparcia w 
miękkim, błotnistym dnie, ale ilekroć wynurzał głowę, widział, że posuwa się naprzód.
Gdy wkroczył wreszcie na płyciznę, znów poczuł ten straszny ucisk w piersi Z ust 
tryskały mu strumyczki wody. Kaszlał i krztusił się, łzy zamgliły mu wzrok; leżał przez 
chwilę na trawiastym brzegu, zwinięty w kłębek. Gdy paroksyzm bólu przeminął, dźwignął 
się na nogi, a potem stał długą chwilę, wpatrując się w mroczny, rozpędzony nurt. Kiedy się 
odwrócił, był zupełnie pewny jednej rzeczy: nie lubił wody.
Droga, do której dotarł, zadziwiła go. Ciągnęła się niemal prostą linią ku zachodniemu 
horyzontowi; ten zupełny brak zakrętów nadawał jej specyficzny charakter. Nie ulegało 
wątpliwości, że podobnie jak on, miała jakiś cel, lecz tak naprawdę wiodła donikąd. Starał się 
myśleć o niej jak o rzece, która nie płynie, lecz nie doznawał przy tym poprzedniego poczucia 
obcości i niechęci; gdy na nią wkroczył, nie zanurzył się w niej jak w wodzie.
Z zadumy wyrwał go jakiś dźwięk. Dochodził od północy, gdzie też widać było drogę, 
wypełzającą zza porośniętego drzewami wzgórza. Z początku nic nie dostrzegł, lecz po chwili 
pojawiła się jakaś istota, częściowo przynajmniej podobna do niego. Miała ręce, nogi, korpus 
i głowę, niemal identyczne jak on. Twarz istoty była biała, ale reszta ciemna. Na tym wszakże 
kończyło się podobieństwo. Pod dziwaczną postacią znajdowało się drewniane urządzenie na 
kołach; a przed tym wszystkim -jakieś lśniące, szkarłatne, czteronogie stworzenie ze 
sterczącym na środku głowy rogiem.
Ptah z szeroko otwartymi oczami ruszył wprost na tę bestię, chłonąc wszelkie 
szczegóły widzianego obrazu. Usłyszał, że górna część istoty krzyknęła na niego, a po chwili 
nos stworzenia z rogiem uderzył go w pierś. Zwierzę przystanęło.
Ptah podniósł się rozgniewany ze żwirowej drogi. Ludzka część istoty wciąż na niego 
krzyczała; nie chodziło o to, czy ją rozumiał, czy nie. Rzecz w tym, że stanęła na nogi, 
wymachując rękami. Istota nie była przytwierdzona do swojej dolnej części. Podobnie jak on, 
była odrębna. Usłyszał jej słowa:
- Co się z tobą dzieje? Dlaczego włazisz wprost na mojego jednorożca? Chory jesteś? 
I co to za pomysł, żeby paradować nago? Chcesz, żeby cię zobaczyli żołnierze bogini?
Było w tym wszystkim zbyt wiele piętrzących się słów. Gniew Ptaha ustąpił pod 
wpływem ogromnego wysiłku, by poukładać je wszystkie w sensowną całość.
- Dzieje? - powtórzył wreszcie. - Chory? Mężczyzna przyglądał mu się ciekawie.
- Posłuchaj, jesteś chory - powiedział powoli. - Lepiej właź na wóz i siadaj koło mnie, 
zabiorę cię do świątyni w Linn. To tylko pięć kanbów stąd; dadzą ci tam jeść i opatrzą. No 
dobrze, zejdę z wozu i pomogę ci. - Gdy koń ruszył, mężczyzna spytał: - Co się stało z twoim 
ubraniem?
- Z ubraniem? - powtórzył zaciekawiony Ptah.
- Właśnie. - Mężczyzna wpatrywał się w niego. - Na Zardę z Akkadistranu, chcesz 
powiedzieć, że nie zdajesz sobie sprawy ze swojej nagości? Coś mi się zdaje, że masz zanik 
pamięci.
Ptah poruszył się niespokojnie. Dosłyszał w głosie tego człowieka ton, który mu się 
nie spodobał, jakby sugestię, że z nim, Ptahem, jest coś nie tak. Spojrzał gniewnie i 
powiedział głośno:
- Nagi! Ubranie!
- Nie gorączkuj się! - Człowiek wydawał się lekko przestraszony. Po chwili dodał 
pospiesznie: - Spójrz, ubranie, takie jak to!
Pomacał swój płaszcz i odchylił jego połę. Ptah poczuł, jak powoli opuszcza go złość. 
Wpatrywał się w mężczyznę, uświadamiając sobie, że jego rozmówca nie jest wcale ciemny, 
że ciemny kolor w jakiś sposób go pokrywa. Chwycił za płaszcz i przyciągnął do siebie, by 
dokładniej mu się przyjrzeć. Rozległ się trzask rozdzieranego materiału, a jego kawałek 
pozostał w dłoni Ptaha.
- Hej, co u diabła... - wyrwało się mężczyźnie.
Ptah obrócił na niego zdziwione spojrzenie. Uznał, że ta istota, która robi tyle hałasu, 
nie chce, by oglądano jej płaszcz. Zniecierpliwiony, zwrócił oderwany kawałek. Ale było to 
najwyraźniej za mało. Mężczyzna, mrużąc oczy i wykrzywiając usta, zauważył:
- Rozerwałeś materiał, jakby to był papier. Nie jesteś chory. Jesteś...
Pod wpływem nagłej decyzji stwardniał mu wzrok. Wyrzucił gwałtownym ruchem 
ręce i przesunął się ostro w bok. Działał z zaskoczenia, więc nie napotkał żadnego oporu i po 
chwili było już po wszystkim. Ptah rąbnął o ziemię, zbyt rozgniewany, by odczuwać ból. 
Zerwał się z jękiem na równe nogi i zobaczył, że wóz oddala się drogą na zachód. Jednorożec 
galopował, sadząc wielkimi krokami. Mężczyzna stał wyprostowany na koźle i smagał zwie-
rzę lejcami.
Ptah powlókł się przed siebie, rozmyślając o zwierzaku i wozie. Byłoby wygodnie 
dojechać na nim do Ptah.
Po długim czasie w dali pojawiły się wielkie bestie. Przyglądał im się, a gdy na ich 
grzbietach dostrzegł ludzi, ogarnęło go nagłe zainteresowanie. Wiedział już, że sztuczka 
polega na tym, by zbliżyć się do któregoś z jeźdźców, zepchnąć go szybko na ziemię i 
odjechać czym prędzej drogą. Czekał, drżąc z niecierpliwości. Zdumienie ogarnęło go 
dopiero wtedy, gdy cztery bestie podbiegły bliżej.
Były większe niż sądził. Przewyższały go dwukrotnie i wydawały się potężnie 
zbudowane. Miały długie szyje, podtrzymujące niewielkie głowy o groźnym wyglądzie, 
uzbrojone w trzy rogi. Jasnożółty kolor karków kontrastował z zielenią ciał i niebieskawym 
fioletem długich, zwężających się ogonów. Przygalopowały szybko i zatrzymały się w 
tumanie kurzu.
- To na pewno on - odezwał się jeden z jeźdźców. - Ten wieśniak opisał go dość 
dokładnie.
- Nieźle wygląda - zauważył drugi. - Jak sobie z nim poradzimy?
Trzeci zmarszczył brwi.
- Gdzieś już go widziałem. Jestem pewien. Tylko nie wiem gdzie.
Przyjechali po niego, bo ktoś im go opisał. Człowiek z jednorożcem, oczywiście, jego 
wróg. Ptah nie pojmował tego wszystkiego, ale to tylko pogłębiło jego determinację. Długi, 
opadający ogon, myślał, to najlepsza droga, by wspiąć się na grzbiet zwierzęcia... tyle, że 
jeździec zorientowałby się w jego zamiarach. Najlepiej zmodyfikować nieco podstęp, jakiego 
użył przeciwko niemu tamten człowiek.
- Pomożecie mi dosiąść zwierzęcia? - spytał. - Do Lian pozostało pięć kanbów, a w 
świątyni dadzą mi jeść i opatrzą mnie. Zeskoczcie na ziemię i pomóżcie mi. Jestem chory i 
nie mam odzienia.
Brzmiało to według Ptaha przekonująco. Czekał, obserwując, ich reakcję, czujny na 
każde słowo i gest, by zapamiętać sobie na przyszłość ich wypowiedzi, zdecydowany 
osiągnąć cel. Mężczyźni spojrzeli po sobie, by po chwili wybuchnąć śmiechem. W końcu 
jeden z nich przyznał łaskawie:
- Pewnie, człowieku, podwieziemy cię. Po to tu jesteśmy.
- Trochę ci się pomyliły odległości, obcokrajowcu- dodał drugi. - Linn znajduje się 
trzy kanby stąd, nie pięć - roześmiał się. - Masz szczęście, że jesteś nieszkodliwy. Sądziliśmy, 
że to jakiś podstęp rebeliantów. Rzuć mu to odzienie, które wieziemy, Dallird.
W trawie na poboczu drogi wylądowało zawiniątko. Ptah grzebał w nim 
zaciekawiony, rozkładał każdy element ubioru na zielonej murawie, przyglądając się kątem 
oka, jak są ubrani jeźdźcy. Znalazł w tobołku kilka dziwnych rzeczy, które zbadał dokładnie i 
odrzucił w końcu jako zbędne. Zauważył, że mężczyźni patrzą na niego, szczerząc w 
rozbawieniu zęby.
- Ty głupcze, nic nie wiesz o ubraniu! - rzucił w końcu jeden z nich. - Spójrz, to 
bielizna. Nosi sieją pod spodem. Od tego musisz zacząć.
Umysł Ptaha pracował teraz szybciej. Dysponował już znacznym zasobem taktów. 
Chwytał w mgnieniu oka zasłyszane informacje i po dwóch minutach był już odziany.
- Wsiąść - powiedział. - Pomóż mi wsiąść. Plan, jaki mu przyszedł nagle do głowy, 
wydawał się równie prosty co skuteczny. Jeździec wyciągnął rękę i powiedział:
- Chwyć się mojej dłoni i złap za siodło.
Było to łatwe. Bardzo łatwe. Ptah podciągnął się zupełnie bez wysiłku, a jednocześnie 
szarpnął za dłoń mężczyzny. Dallird wrzasnął przeraźliwie, wylatując z siodła. Upadł na 
kolana, jęcząc i przeklinając, podczas gdy Ptah sadowił się w siodle. Chwyciwszy wodze 
obrócił zwierzę ku zachodowi, chłoszcząc je jednocześnie, tak jak zaobserwował to u 
człowieka na wozie.
Szybka jazda zafascynowała go. Nie odczuwał żadnego szarpania czy kołysania. Wóz 
tamtego człowieka podskakiwał, zaś bestia poruszała się płynnym, jakby sennym rytmem. 
Nie miał żadnych wątpliwości, że właśnie w taki sposób pokona resztę drogi.
Obserwując tylne nogi swojego wierzchowca w galopie i ciężki ogon, który unosił się 
w powietrzu za wielkim zwierzakiem, uchwycił katem oka fragment drogi w oddali. 
Dostrzegł trzy pozostałe stworzenia. Na grzbiecie jednego z nich siedziało dwóch ludzi.
Wszystko to stanowiło ciekawy, barwny obraz - grupa w pełnym galopie. Patrzył 
zafascynowany, jak podjeżdżają, coraz bliżej i bliżej. Nie odczuwał niepokoju, nie miał w 
ogóle wrażenia, że coś tu dotyczy jego osoby. Dopiero gdy ujrzał, jak usta mężczyzn otwie-
rają się i zamykają, na jego czole pojawiła się nieznaczna bruzda. Dźwięk ich krzyków 
docierał do niego ponad stukotem kopyt bestii, i to go przeraziło. Ścigali go, a to nie było w 
porządku. On nie ścigał tamtego człowieka na wozie. Zaświtało mu, że popełnił błąd.
Obserwował z rosnącą niechęcią, jak tamci go wyprzedzają. Chłostał swojego 
wierzchowca, ale nic to nie dało. Był powolniejszy od pozostałych, albo też ci ludzie znali 
jakiś tajemny sposób, by zmusić swoje zwierzaki do szybszego biegu. Dwa z nich napierały 
długimi szyjami na łeb jego wierzchowca. Ten zwolnił, potem zaczął przysiadać na zadzie, w 
końcu się zatrzymał.
Ptah siedział w siodle zły i zupełnie zbity z tropu. Sytuacja była dla niego zupełnie 
nowa, inna i dziwna. Zrozumiał, że jeśli nie zdoła wymyślić skutecznego wybiegu, ci ludzie 
mogą strącić go z wierzchowca.
Jeden z mężczyzn przemówił:
- No dobra, mamy go. Co teraz?
- Przebiję go włócznią- warknął Dallird. - Zostanie tylko krwawa miazga z tej jego 
przystojnej twarzy.
Ptah patrzył gniewnie na owego człowieka. Nie był pewien, co wypowiedziane 
przezeń słowa oznaczają, ale wyczuł kryjący się za nimi zamiar. Mięśnie szyi naprężyły mu 
się z wściekłości. Pewien plan, ukryty dotychczas gdzieś w zakamarkach jego umysłu, 
objawił się teraz w całej pełni. Miał wrażenie, że znalazł proste i zadowalające rozwiązanie.
Zamierzał strącić wszystkich tych mężczyzn z ich wierzchowców, a następnie 
popędzić zwierzęta przed sobą. W ten sposób zapobiegłby pościgowi i wysłaniu w ślad za 
nim innych ludzi.
Dostrzegł, że jeden z jeźdźców wyciąga z pochwy przytroczonej do boku bestii jakiś 
długi, ostro zakończony przedmiot, który błysnął w słońcu.
- Złaź! - wrzasnął człowiek. - Złaź na ziemię, albo dam ci moją włócznią po głowie!
- A dlaczego go nie przebić? - nalegał Dallird. - Trzeba dać mu nauczkę, zęby nie 
zaczynał z żołnierzami świątyni.
Umysł Ptaha ogarnął gniew i zawziętość, by dopiąć swego. Dostrzegał pewien sposób, 
który mógł wykorzystać przeciwko Dallirdowi i człowiekowi siedzącemu razem z nim na 
wierzchowcu. Ich zwierzę było poza zasięgiem jego ramion, mógł jednak chwycić za siodło, 
przerzucić przez nie lewą nogę i sięgnąć szybko...
To jednak naraziłoby go na atak człowieka z włócznią i tego, który dosiadał trzeciej 
bestii; było jasne, że musi przeprowadzić swój plan etapami. Zwinnym ruchem, niczym wąż, 
rzucił się na obu mężczyzn. Na jego twarzy wylądowała pięść. Zapiekło go, ale to nie ból, 
tylko zupełnie nieznany charakter tego doznania kazał mu odpowiedzieć w ten sam sposób. 
Wpakował kłykcie w twarz człowieka siedzącego obok Dallirda. Rozległ się trzask kości, 
chlusnęła krew. Mężczyzna runął z krzykiem do tyłu i zwisł bezwładnie z siodła. Okazało się 
to tak skuteczną metodą, że Ptah zaatakował Dallirda. Ten cofnął się gwałtownie, po czym 
powoli osunął się na ziemię. Stał w miejscu, krzycząc przeraźliwie:
- Przebij go, Bir, przebij! Zabił Sana! Ptah wyprostował się gwałtownym ruchem w 
siodle. Spodziewał się, że poczuje ból w plecach, ale nic się nie stało. Człowiek z włócznią 
oddalał się drogą, znikając za grzbietem wzgórza. Ptah zmarszczył czoło i ponaglił swego 
wierzchowca. Zamierzał dogonić tego osobnika, lecz gdy dotarł do końca rozległej doliny, 
którą wiła się droga, dostrzegł, że dystans między nimi powiększa się coraz bardziej. W 
końcu tamten zniknął w odległym zagajniku.
Droga biegła zakolami, kierując się w prawo. Minęła łukiem ludzi pracujących na 
ciemnym, nagim polu i obok drewnianych i kamiennych kopców o zagadkowym wyglądzie, 
które stały w głębi, między drzewami. Ptah galopował w głąb doliny. Kiedy w końcu dotarł 
do lasku, w którym zniknął Bir, droga rozwidliła się zgrabnie.
Ptah, zaskoczony, wstrzymał wierzchowca. Dopiero po dłuższej chwili dotarło do 
niego, że to najzwyklejsza droga, tyle że rozchodząca się w dwóch kierunkach. Przestał 
odczuwać napięcie, gdy uświadomił sobie tę prostą rzecz. Miał przed sobą dwie drogi. Jeden 
trakt biegł w prawo, a drugi skręcał na zachód ku rozległej równinie - ku odległemu miastu 
Ptah.
Podążał już od dłuższego czasu zachodnim szlakiem, gdy z nieba doleciał jakiś 
dźwięk. Tuż nad głową przemknął mu latający stwór. Jego wielkie, niebieskoszare skrzydła 
łopotały ogłuszająco, trójkątna głowa była skierowana w dół, a złe, ogniste ślepia wpatrywały 
się w Ptaha. Dopiero gdy stwór runął na niego, Ptah dostrzegł, że na latającym potworze 
siedzi dwóch ludzi, a jednym z nich jest osobnik o imieniu Bir. Ptah zesztywniał. Więc wyko-
rzystali owego stwora, by nadal go niepokoić. Tak uparta pogoń stawała się nie do zniesienia. 
Ptah pogroził ptakowi pięścią i krzyknął, podobnie jak uczynili to wobec niego jeźdźcy na 
długoszyich bestiach. Latająca bestia zatoczyła nad nim jeszcze jedno koło, po czym 
odfrunęła przed siebie, oddalając się szybko. Po chwili stała się kropką na niebie, aby w 
końcu zniknąć w niebieskiej mgiełce zachodu.
Ptah jechał dalej. Nagle uświadomił sobie, że słońce, które ledwie dostrzegał, gdy 
stało wysoko nad jego głową, pojawiło się tuż nad zachodnim horyzontem, dokładnie nad 
rosnącą chmurą kurzu. Chmura ta przybliżała się, by w końcu przybrać postać długiej 
kawalkady bestii, takich jak ta, której sam dosiadał, z jeźdźcami na grzbietach. W górze zaś 
unosił się rój niebieskoszarych latających stworów.
To wielkie stado zmierzało wprost ku niemu; w jednej chwili otoczyło go mnóstwo 
istot. Potem coś długiego i cienkiego, niczym monstrualne lejce, skrępowało mu w oka 
mgnieniu ramiona i cisnęło na ziemię. Ptah upadł na kolana i dłonie; przez chwilę był 
całkowicie zdezorientowany. Tłoczyły się wokół niego różne stworzenia. Zewsząd dobiegały 
krzyki, tworząc hałas, który nie pozwalał myśleć. W końcu, niemal na ślepo, Ptah dźwignął 
się na nogi. Złapał arkan i jednym szarpnięciem odrzucił na bok. Uwolniony z więzów, 
uświadomił sobie, że oto znów wysadzono go z siodła i że mozolny proces chwytania 
wierzchowca trzeba zaczynać od nowa.
Oczy mu się zwęziły; skierował wzrok na twarze otaczających go jeźdźców, szukając 
Bira. Nie było go; uznał to za dobry omen. Oznaczało to, że nie zorientują się w jego 
podstępie. Przez chwilę zastanawiał się gorączkowo, jakich słów użyć w tej sytuacji. Wresz-
cie powiedział:
- Niech ktoś zsiądzie i pomoże mi. Do Linn pozostały tylko trzy kanby, a w tamtejszej 
świątyni dadzą mi jeść i opatrzą mnie. Ja...
Umilkł, gdyż jego wzrok padł na postać, która z całą pewnością nie była mężczyzną. 
Istota owa przypominała innych, ale zamiast krótkiego odzienia miała na sobie długą, ciemną 
szatę i nie siedziała w siodle długoszyjej bestii, tylko jechała pod daszkiem w skrzyni, 
przytroczonej do grzbietu ogromnego zwierza. Kobieta przemówiła głębokim kontraltem:
- Mój Panie, to najdziwniejsza przemowa, jaką kiedykolwiek słyszałam. Czy ten 
człowiek jest obłąkany?
Wysoki mężczyzna o stalowoszarych włosach odparł:
- Obawiam się, że tak. Zapomniałem cię uprzedzić, córko, że jeździec na ptaku, 
wiedząc, iż podążamy do domu, przyleciał ostrzec nas przed tym osobnikiem. Wydaje się, że 
zdążył on już popełnić zbrodnię. Kapitanie, podaj księżniczce szczegóły.
Ptah słuchał z zainteresowaniem. Padło kilka zagadkowych stwierdzeń, sporo słów, 
które nie układały się w obrazy, ale zrozumiał dostatecznie dużo, by owa poprzekręcana 
wersja wydarzeń wzbudziła w nim gniew. Nie przyszło mu jednak do głowy, by skorygować 
fakty, nie przypuszczał też, że cokolwiek jeszcze z tego wszystkiego wyniknie.
Wyglądało na to, że począwszy od człowieka z wozem napotykał co chwila na 
przeszkody, uniemożliwiające mu jazdę. Było to irytujące, lecz tak oczywiste, że postanowił, 
na razie przynajmniej, zaakceptować sytuację. Pójdzie dalej piechotą. Podjąwszy decyzję, 
odwrócił się, przeszedł schylony pod zielonym brzuchem jakiejś bestii i ruszył wzdłuż drogi.
Wiał delikatny, chłodny wietrzyk. Muskał policzki Ptaha, przynosząc ze sobą mocny, 
raczej przyjemny zapach zwierzęcego potu, lekką woń trawy, drzew, zaoranych pól i zboża, 
którego niskie kłosy zieleniły się bujnie; wszystko to tworzyło bogatą, odurzającą mieszaninę, 
która pobudzała zmysły. Ten błogi spokój zakłócił nagle krzyk, który przeciął powietrze. 
Zwierzęta poruszyły się niespokojnie, tłocząc się i tratując ziemię. Po chwili wszyscy znów 
go otoczyli. Kobieta powiedziała cicho:
- Nawet jak na szaleńca, zachowuje się dziwnie. Co zamierzasz z nim uczynić, Mój 
Panie? Mężczyzna wzruszył ramionami.
- Każę go oczywiście zgładzić. Morderstwo to morderstwo. -Skinął na kapitana. - 
Każcie sześciu ludziom zejść z wierzchowców. Zaprowadźcie go na to zaorane pole, zabijcie i 
zakopcie. Wystarczy grób głęboki na metr.
Ptah przyglądał się z zainteresowaniem, jak jeźdźcy zeskakują na ziemię. Słowa 
wypowiedziane przez człowieka zwanego Moim Panem" niosły ze sobą jakieś znaczenie, ale 
były tak nowe, że jego umysł nie zdołał przywołać żadnych obrazów. A spokojny, pełen 
powagi ton, jakim zostały wypowiedziane, tylko zaciemniał sytuację, która z każdą chwilą 
stawała się bardziej zagadkowa.
Poczucie rzeczywistości powróciło nagle, gdy dwaj ludzie podeszli do niego 
znienacka od tyłu i chwycili go za łokcie. To działanie było tak niespodziewane, że odepchnął 
ich gwałtownie. Mężczyźni wyładowali na ziemi. Ptah odwrócił się poirytowany, gdy nagle 
trzeci człowiek rzucił się, zamierzając chwycić go za kolana. Ptah zachwiał się, uderzony 
ramieniem tamtego, po czym wymierzył przeciwnikowi silny cios w głowę. Ten runął na 
ziemię i znieruchomiał.
Ptah odsunął się od leżącego, ale natychmiast wczepili mu się w ramiona dwaj inni, a 
trzeci chwycił go za nogi. Napastnicy unieśli go z ziemi, a to było już nie do zniesienia. 
Kopnął w twarz człowieka, który trzymał go za nogi. W tej samej sekundzie, znów stojąc 
mocno na ziemi, Ptah skoczył ku dwóm pozostałym, pochwycił ich, potrzymał przez chwilę 
w górze - wijące się, oporne ciało w każdej dłoni - po czym odrzucił gniewnie na bok.
Popatrzył na człowieka zwanego Moim Panem", potem na kobietę, potem znów na 
mężczyznę. Po raz pierwszy obarczył go winą za ową niezrozumiałą napaść. Wpatrywał się w 
niego płonącymi oczami, jednym spojrzeniem oceniając odległość między nimi. Gdyby zdołał 
uciszyć go tak jak tamtych, ten absurd mógłby się skończyć. Uświadomił sobie, że kobieta 
coś mówi.
- Wydaje mi się, że już go gdzieś widziałam. Jak masz na imię, obcy przybyszu?
Pytanie zatrzymało go w miejscu. Imię? Ptah, oczywiście. Ptah z Gonwolane. Po 
trzykroć wielki Ptah. Był zdumiony, że takie pytanie w ogóle padło. Potrząsnął głową, 
zniecierpliwiony krzykami, które niemal zagłuszyły jego odpowiedź. Mój Pan" wrzeszczał 
coś o strzałach; jednocześnie pierś Ptaha przeszył rozdzierający ból. Spuścił wzrok i zobaczył 
ze zdumieniem, że z jego lewej piersi sterczy jakiś cienki kawałek drewna. Przyglądał mu się 
przez chwilę tępym wzrokiem, po czym wyszarpnął go z ciała i rzucił na ziemię. Ból zniknął. 
Druga strzała przygwoździła mu rękę do boku. Tę również wyrwał; teraz odwrócił się do 
człowieka, który naraził go na te wszystkie kłopoty. Posłyszał, jak kobieta woła:
- Mój Panie, powstrzymaj ich, powstrzymaj! Czy nie słyszałeś, co powiedział? Czy 
nie widzisz?
- Hę?
Mężczyzna obrócił się ku niej. Ptah, zmagając się wściekle z trzecią strzałą, dosłyszał 
w jego głosie zastanowienie.
- Czy nie widzisz? - powtórzyła kobieta. - Ten, którego moc nie zna granic, który nie 
doświadcza zmęczenia i nie wie, co to strach..."
- Cóż za niedorzeczności opowiadasz- przeciął powietrze głos mężczyzny. - To mit, 
który podtrzymujemy ze względu na ciemny lud. Tysiąc razy już ustalaliśmy, że Bogini 
bieżnia posługuje się nim jedynie w celach propagandowych, - Umilkł, a po chwili rzucił 
gniewnie: - Przecież to niemożliwe.
- Powstrzymaj ich! - krzyknęła. - Powrócił po wiekach spędzonych pośród rodzaju 
ludzkiego. Przypatrz się dobrze! Jego twarz! Jak oblicze figury w świątyni.
- Albo Księcia Ineznio, kochanka bogini - odparł mężczyzna. - Ale mniejsza z tym. 
Pozwól, że się nim zajmę. Twarz kobiety uspokoiła się; przymrużyła oczy.
- Nie tutaj - powiedziała pospiesznie. - Zabierz go do świątyni.
Mój Pan" przemówił do swoich ludzi, po czym zwrócił się cicho do Ptaha:
- Pojedziesz z nami do świątyni w Linn. Nakarmimy cię i opatrzymy, a potem damy ci 
skriera, który zaniesie cię, dokąd tylko zechcesz.
Niepojęta napaść skończyła się w mgnieniu oka.


2
Bogini w kajdanach

Ukryta w lochach wielkiej cytadeli miasta Ptah, piękna, ciemnowłosa kobieta 
westchnęła z wysiłkiem. Kamienna podłoga, na której leżała skulona, była wilgotna i zimna. 
Przez całe wieki uwięzienia nie zdołała nigdy rozproszyć chłodu płynącego z metalowych 
łańcuchów, które skuwały ją cały czas. Widziała ze swojego miejsca tron, na którym siedziała 
złotowłosa kobieta. Słyszała też jej triumfalny śmiech, który urwał się nagle. Złotowłosa 
kobieta odezwała się głębokim, czystym głosem:
- Czy nadal we mnie wątpisz, kochana L'onee? Oto znów powtórzyła się stara historia. 
Pamiętasz ten czas, gdy nie chciałaś wierzyć, że mogę cię uwięzić? A jednak tu jesteś. Kiedy 
po raz pierwszy się tu zjawiłam, by ci powiedzieć, że zamierzam zniszczyć potężnego Ptaha, 
ty przypomniałaś mi, że tylko my obie możemy sprowadzić go z powrotem; że musiałabym 
posłużyć się tobą jako biegunem mocy, co wymagałoby twej zgody. A jednak on tu jest I 
teraz już wiesz, że posłużyłam się tobą bez twojej zgody. Może zaczniesz sobie w końcu 
uświadamiać, że gdy ty czekałaś pełna wiary, aż twój Ptah przeżyje niezliczone ludzkie byty, 
ja nauczyłam się, że boska moc, którą on powierzył naszej pieczy, jest nieograniczona.
Ciemnowłosa kobieta drgnęła. Jej zimne wargi rozchyliły się. Odparła znużonym, a 
jednak twardym i pogardliwym głosem:
- Jesteś zdrajczynią, Ineznio.
Na ustach złotowłosej Inezni igrał uśmiech.
- Jakże jesteś naiwna - powiedziała cicho. - A mimo to każde twoje słowo jasno 
dowodzi, że nie mogę przegrać. Te złośliwe uwagi wydadzą się doprawdy daremne, gdy Ptah 
będzie już martwy... i gdy ty będziesz martwa. I to na wieki.
Ciemnowłosa kobieta usiadła. Żar w jej głosie zdradzał moc ducha.
- Nie jesteśmy jeszcze martwi. Żadne z nas nie jest martwe. Czy teraz, gdy ujrzałaś go 
w działaniu, nie czujesz się nieco zaniepokojona, Ineznio? Choć więziłaś Ptaha w 
Gonwonlane, nim nastał jego czas, choć przybył tu odarty ze swojej mocy, sama siła jego 
osobowości -w głosie L'onee pojawiła się nuta ironii -z pewnością budzi w tobie niepokój. I 
nie zapominaj, droga Ineznio, nie zapominaj o zaklęciach, które wypowiedział dawno temu, 
by uchronić się przed niebezpieczeństwem. Teraz ty stanowisz niebezpieczeństwo. Siedem 
zaklęć, Ineznio, dokładnie siedem. Lecz tylko on jeden umie się nimi posługiwać bez szkody 
dla siebie. - Po chwili dodała szyderczo: - Już widzę w wyobraźni, jak próbujesz nagiąć 
nieskrępowany charakter potężnego i upartego Ptaha do swojej woli. Ptaha, który z każdą 
chwilą staje się bardziej przebiegły, którego umysł z każdą godziną zyskuje coraz większą 
moc. Czas ucieka, Ineznio, cenny, niezastąpiony czas.
Gdy umilkła, w ciasnym, kamiennym lochu dźwięczał jeszcze przez chwilę jej 
szyderczy śmiech, ale szybko umilkł. Uświadomiwszy sobie, że marnotrawi siły, L'onee znów 
przyjęła leżącą pozycję.
Dostrzegła też, że jej słowa nie zrobiły wielkiego wrażenia.
Na ślicznej, młodziutkiej twarzy bogini Inezni pojawił się wyraz zadowolenia; 
przypominała dzikie zwierzę, które zdołało wzbudzić daremny opór bezradnej ofiary.
- Jakie to dziwne, że pomyślałaś o tych wszystkich rzeczach, których rozwiązanie 
znam już od dawna - mruknęła. - Naprawdę igrałabym z ogniem, gdybym pozwoliła Planowi 
rosnąć w siłę i z-dobywać wiedzę pod jego własną postacią. Może zapomniałaś, że miał wiele 
ludzkich osobowości. Przywołam ostatnie z nich, by dominowały, mąciły i same ulegały 
zmąceniu. Co się zaś tyczy tych zaklęć, o których wspomniałaś - z jakąż łatwością będzie 
można je zniszczyć! Najważniejszy, jak wiesz, jest Tron Boga w pałacu Nushira w 
Nushirvanie. By go dosięgnąć, Ptah musiałby podbić Nushirvan. Pozostawię to jego ludzkiej 
przemyślności, a także mocy wielkich armii, które oddam do jego dyspozycji. Prawdę powie-
dziawszy, dysponuję kilkoma alternatywnymi planami. Dopóki ów tron istnieje, nie mogę 
posługiwać się całą mocą Gonwonlane. To symbol jego dominacji. Muszego nakłonić... albo 
zmusić... by przebył rzekę wrzącego błota, która przez te wszystkie lata zagradzała mi dostęp 
do owego tronu. Nie muszę dodawać, że kiedy już do niego dotrę, będę potrzebowała jedynie 
paru godzin, by go zniszczyć. Pozostałe zaklęcia wplotę w treść tego najważniejszego. Musi 
kochać się ze mną, by potwierdzić moją boskość. Musi doświadczyć potężnego strumienia 
modlitewnej łaski, podpisać twój wyrok śmierci, wyruszyć ze mną w podróż umysłów, 
przejść świadomie przez królestwo ciemności i, jak już mówiłam, przebyć rzekę wrzącego 
błota. Lecz teraz, kochana L'onee, opuszczam cię. Orszak eskortujący Ptaha zbliża się do 
świątyni W Linn; muszę jeszcze zawładnąć umysłem tamtejszej księżniczki I BYĆ TAM 
obecna, by nadzorować i kształtować wydarzenia...
Ciemnowłosa kobieta patrzyła, jak Ineznia prostuje się na tronie i zamyka oczy. Napór 
jej obecności przygasł; loch pogrążał się z wolna w mroku. Dwie postacie - milcząca, zakuta 
w łańcuchy L'onee i śmiertelnie nieruchoma Ineznia na swoim tronie - wydawały się cieniami 
płynącymi z najgłębszych ciemności.
Mijały dni.


3
Człowiek z roku 1944

Świątynia była miejscem ciemnego, nisko wiszącego nieba i dusznych horyzontów. 
Niespokojny, świadomy tych bliskich ścian i przygniatającego sklepienia, Ptah wpatrywał się 
w jadło na stole.
Unosiła się nad nim ciepła mgiełka, a przede wszystkim kusząca woń, która drażniła 
mu przyjemnie nozdrza. Z węższego końca stołu głos Mojego Pana" zaproponował mu, by 
usiadł. Ptah, zaskoczony, uczynił to.
Niczego nie przeoczył w drodze do świątyni Linn. Jego zmysły, wyostrzone 
przeżytymi trudami, ożywione nowymi doznaniami, wchłaniały wszystko wokół: koliste 
miasto, samą świątynię, która wyrastała, biała i wysoka, z niewielkiego lasu, otaczające ją 
budynki. Tę właśnie świątynię, która tak zadziwiająco utraciła swoją biel, gdy do niej 
wkroczył.
Spostrzegł, że inni też siadają. Był wśród nich Mój Pan" i księżniczka, ciemnowłosa i 
władcza, o włosach połyskujących w mroku, o oczach lśniących jak woda w tamtej rzece, 
która zadała mu ból. Różnica polegała na tym, że nie odczuwał do niej niechęci. Ledwie 
dostrzegał kilku mężczyzn w ciemnych szatach. Byli bezimiennymi osobnikami, którzy 
prawie bezszelestnie wśliznęli się do sali. Ich twarze niczego nie wyrażały, a oczy świeciły 
jednakową czernią.
- Wszystko dobrze - to mówiła kobieta; jej głos brzmiał w tej ciszy jak syk. -Nigdy 
przedtem nie widział jadła.
Ptah spojrzał na nią. Sposób, w jaki to powiedziała, nie spodobał mu się. Na wargach 
kobiety zagościł przelotny uśmiech. Wyglądała tak olśniewająco, że z miejsca zapomniał o 
irytacji.
- Ostrożnie - odezwał się Mój Pan". - Jedzmy i przekonajmy się, czy pójdzie za 
naszym przykładem.
- Jestem pewna, że nie musimy zważać na słowa-odparła po chwili kobieta. - Powrócił 
tu pozbawiony rozumu. Nic nie wie. Popatrzcie na niego. 
Wystarczyło pierwsze doznanie smaku. Ptah połykał bez myśli, nie zwracając już 
uwagi na pozostałych. Jadło było ciepłe i dobre, każdy kęs pozostawiał na języku miłe 
wrażenie. Nie zauważył nawet przyborów leżących obok talerza. Nie wiadomo dlaczego, 
jedzenie stawało się z każdą chwilą mniej smaczne. Odsunął w końcu talerz, krzywiąc się.
- Gdzie jest skrier? - spytał rzeczowo. - Teraz polecę do Ptah. Kobieta podniosła się z 
uśmiechem.
- Tędy- odparła.
Mój Pan" uniósł się nieco, gdy przechodziła obok jego krzesła i położył jej dłoń na 
ramieniu.
- Jesteś pewna... - zaczął niespokojnie.
- Ryzykujemy tylko życie - odpowiedziała kobieta. - Jeśli zaś zwyciężymy, naszą 
nagrodą może być świątynne królestwo, miejskie imperium. Zapewniam cię, ojcze, że wiem, 
co robię.
Księżniczka uśmiechnęła się do Ptaha, który przysłuchiwał się tej rozmowie, 
częściowo tylko rozumiejąc, o co chodzi.
- Tędy! - powtórzyła; jej głos był mocny i pewny, rozwiewał wszelkie wątpliwości. - 
Skrier czeka u podnóża tych schodów.
Jej uśmiech go pociągał. Z niejasnych powodów podobała mu się. Podążył za nią. 
Czuł niemal, jak unosi się w powietrzu, tak samo jak unosił się nad nim tamten człowiek, Bir, 
albo skriery w drodze do Linn. Było to podniecające uczucie.
Schody były dłuższe niż zapamiętał, kiedy wchodził na górę. Lecz w pewnym 
momencie wędrówka w dół skończyła się. Pojawiła się płaszczyzna twardej posadzki. Wzdłuż 
szerokiego korytarza, w równych odstępach, tkwiły jarzące się laski. Było też wiele 
zamkniętych drzwi. Kobieta przystanęła przed tymi, które stały otworem.
- Tędy - powiedziała jeszcze raz i uśmiechnęła się. Uniosła ramię i musnęła jego rękę 
płynnym mchem dłoni. Dotyk jej ciała był miękki i ciepły. Całą istotą poczuł do niej 
sympatię.
Ptah przekroczył próg i znalazł się w niewielkiej izbie o bardzo niskim sklepieniu. Z 
sufitu pustego pomieszczenia zwieszał się pojedynczy świecący patyk. Z tyłu rozległ się 
trzask. Ptah odwrócił się i zobaczył, że drzwi się zamknęły. Stał przez chwilę nieruchomo, 
gdy otwarło się z cichym brzękiem małe okienko. Ukazała się w nim twarz kobiety.
- Nie obawiaj się, Ptahu - rzekła. - Zmieniliśmy zdanie, nie damy ci skriera. Posyłamy 
do miasta Ptah po twoją żonę, piękną Ineznię. Przyjedzie tu i zabierze cię z powrotem do 
wielkiego miasta. Pozostaniesz w tej izbie, dopóki ona się nie zjawi.
- Na Akkadistran! - rozległ się na korytarzu głos Mojego Pana". - Nie spodziewasz 
się chyba, że będzie spokojnie czekał...
Okienko zatrzaśnięto gwałtownie. Głos, nagle przerwany, zamilkł. W tej samej chwili 
zgasło światło. Zapadła cisza. I ciemność.
Ptah stał w tej nieprzeniknionej czerni, nie bardzo wiedząc, co robić. Spodziewał się w 
każdej chwili, że drzwi się otworzą i usłyszy, że piękna Ineznia - takie imię wymieniła 
księżniczka ze świątyni, zapamiętał wymowę każdej sylaby-przybyła, by zabrać go do Ptah.
Czas płynął. Narastała w nim niecierpliwość i przekonanie, że dawno już dotarłby do 
miasta, nawet gdyby musiał iść pieszo. Myśl o chodzeniu podsunęła mu pomysł, żeby usiąść. 
Podłoga była twarda i zimna, ale siadł i czekał. Czekał.
Przez umysł przepływały, niczym kłęby dymu, jakieś rojenia. Pojawiały się zaczątki 
myśli - pozbawione znaczenia, dziwne, niepełne, a jednocześnie z nimi niezbite przekonanie: 
to wszystko wydawało się obłąkane. Coś było nie tak. Zrozumiał, że musi podjąć jakieś 
działanie. Minęło dużo, dużo czasu, nim zdecydował, co to ma być. W końcu dźwignął się na 
nogi. Czuł, że w jego umyśle żarzy się płomienny gniew. Naparł na drzwi, wykorzystując całą 
swoją straszliwą siłę. Ale nie ustąpiły, nie drgnęły nawet pod ciężarem jego ciała.
Po chwili stwierdził ze zdumieniem, że znów siedzi na podłodze - nie przypominał 
sobie zupełnie, by w sposób świadomy przyjął taką pozycję. Czas upływał. Ciemność i cisza 
były jak odrębne, wyczuwalne siły, które zakłócały równomierny strumień żywotnych 
prądów w jego ciele, przerywały tak pożądaną ciągłość woli i przynosiły jakieś 
nieprawdopodobne myśli.
Trzymaj czołg na chodzie. Pilnuj silnika... jesteśmy już blisko... blisko... uważaj... 
bombowiec nurkujący... uważaj... dostał nas..."
Czerń.
Przez niezliczone wieki ciało Holroyda zmagało się z ciemnością. Nie było w niej 
przeszłości, teraźniejszości ani przyszłości, jedynie zimna twardość wilgotnych kamieni, 
które gniotły mu kości i napierały ze ślepą, śmiertelną siłą na jego ciało. Z wolna, lecz 
nieubłaganie ten bezlitosny chłód pozbawiał go ciepłej żywotności.
Holroyd odzyskał świadomość z nagłym wstrząsem. Miał wrażenie, że wynurza się z 
niespokojnego, koszmarnego snu, żaden sen jednak nie kończył się takim przebudzeniem. 
Przesuwał palcami po zimnej kamiennej podłodze, której nie widział, bo w pomieszczeniu 
panowała gęsta ciemność.
Próbował wstać. Ponieważ nie przyszło mu do głowy, że to niemożliwe i w dodatku 
jego umysł nie odbierał panującej wokół czerni jako czegoś realnego, a tych wilgotnych 
kamieni jako łoża -przyjął pozycję siedzącą, nim zdążyła go ugodzić fala oszołomienia. 
Siedział otępiały, wstrząsany straszliwymi nudnościami. Napierająca zewsząd noc wirowała 
obłędnie, a chłód kamieni przypominał wiatr, który wysysa mu szpik z kości. I wtedy 
napłynął gniew. Płonąca filia śmiertelnego gniewu, zwrócona jakimś cudem w odpowiednim 
kierunku, mająca źródło w zrozumieniu, dlaczego on, Holroyd, się tu znajduje.
- Niech będzie przeklęta! - zawołał. - Och, niech będzie przeklęta ta księżniczka ze 
świątyni!
Przedziwny sens słów powtórzonych przez ogłuszające echo wystraszył go. Gniew 
przeminął; po długiej chwili zastąpiło go dziecięce zdumienie.
- Księżniczka ze świątyni! - powtórzył głośno i przekrzywił głowę, starając się za 
wszelką cenę przeniknąć obcą mu treść tych słów. Lecz przez długą, martwą jak kamień 
chwilę ta bolesna koncentracja nie dawała żadnych rezultatów. Jego umysł włączył się z 
wolna w ten niejasny ciąg myśli.
- Księżniczka ze świątyni - powiedział znowu, lecz tym razem niemal bezgłośnie; 
słowa nie były niczym więcej jak tylko chrapliwym szmerem w czarnej ciszy. Niekłamane 
zdumienie przyniosło ze sobą falę mocy. Zawołał:
- Do diabła, nie ma niczego takiego w Ameryce! Ani w tej części Niemiec, gdzie 
walczymy! Może w Pomocnej Afryce... Nie!
To był obłęd, fantastyczny obłęd, który uderzał niczym młot w jego skronie. Osunął 
się na ziemię, po trosze świadomie, po trosze bezwiednie, oszołomiony wysiłkiem myśli i 
ciała. Leżał jakiś czas na plecach, a jego mózg balansował na krawędzi mrocznej otchłani, 
napełniając się leniwie niewyraźnymi, ostrożnymi zaczątkami myśli, łagodnym szmerem 
niezmierzonej i bolesnej pamięci, w której zawierało się mgliste i straszliwe przekonanie, że 
pomijając nazwy miejsc, wypowiedział te słowa w języku jednocześnie obcym i znanym, 
języku o tak cudownie harmonijnym brzmieniu, że owe nazwy - Ameryka, Niemcy, Pomocna 
Afryka - przypominały w nim dysharmoniczne uderzenia młota w czasie koncertu -ostre, 
kakofoniczne, barbarzyńskie dźwięki.
- Posłuchaj, ty, który zwiesz się Ptahem! - odezwał się męski głos, głęboki i 
melodyjny, gdzieś z niedalekiej ciemności.
Było to bez wątpienia skierowane do niego. Holroyd spróbował przekręcić się na bok, 
ale przenikał go do szpiku kości chłód, jakby był zamknięty w bryle lodu. Poddał się i leżał 
nieruchomo, lecz jego umysł przywarł, niczym pijawka, do słowa będącego imieniem. 
Poruszył wargami i wymamrotał:
- Holroyd Ptah! Nie, to me tak. Musi być Ptah Holroyd. Nie, Holroyd jest w Ameryce. 
Peter Holroyd, kapitan, dwieście dziewięćdziesiąta brygada czołgów i... ale kto to jest Ptah?
Pytanie przypominało klucz do zamkniętych drzwi. Powróciła pamięć. Powiedział 
głośno, z nagłym zdumieniem:
- Jestem... szalony!
Ptah, bóg Gonwonlane, którego ostatnie ludzkie wcielenie - Peter Holroyd, kapitan 
korpusu pancernego - wynurzyło się pod wpływem wyniszczającego stresu z mrocznych głębi 
umysłu, usiadł.
- Przekleństwo! - stwierdził. - Jestem Holroyd. A ten drugi to...
Holroyd urwał, przejęty nagłym dreszczem mglistego przerażenia, falą strachu, 
bolesną i dojmującą świadomością tej drugiej, niemal pozbawionej rozumu osobowości.
To obłędne, myślał. Obłędne!
Jednakże po minucie wszystko znów było jak przedtem: ciemne pomieszczenie, drugi 
umysł, świadomość, że żyje, pamięć o tym, kto siedział w czołgu, gdy trafiła weń niemiecka 
bomba. I pojawiło się znienacka coś jeszcze - wspomnienie głosu, który do niego przemówił, 
głosu, który nazwał go - Ptahem.
Nie, niezupełnie tak. Głos nie nazwał go Ptahem. Głos powiedział: Ty, który zwiesz 
się Ptahem!". Istniała pewna subtelna różnica w znaczeniu, która sprawiła, że Holroyd 
zmarszczył czoło. Leżał nieruchomo, rozmyślając o wszystkim, co Ptah zobaczył na drodze i 
w świątyni. Całą jego istotę przeniknął dreszcz bezmiernego zdumienia. Umysł pulsował 
przerażeniem. Mijające sekundy przyniosły rozwiązanie - świadomość podwójnej 
osobowości, która w nim zamieszkiwała.
Cokolwiek to było, nie mogło zranić go fizycznie. Stanowiło jego część. Albo raczej 
on był tego częścią, ale z jakiegoś powodu dominował -jego myśli, osobowość, jego jaźń. 
Poczuł się lepiej. Rozluźnił mięśnie. Całą jego istotę ogarnęło odprężenie.
Ciszę ciemności, która go otaczała, zakłócił chrapliwy szmer ciężkiego oddechu. Po 
chwili usłyszał ciche przekleństwo:
- Gdzie u licha jest pochodnia? Powinna znajdować się w tym narożniku... ach!
Zamigotał blady płomień, wydobywając z mroku wszystko to, co Holroyd zdążył już 
sobie przypomnieć: małe, puste, betonowe pomieszczenie o solidnej, kamiennej podłodze. 
No, nie całkiem solidnej. Jedna z płyt, w narożniku przy drzwiach, została wyrwana i 
odłożona na bok. Teraz w tym miejscu widniało wejście do tunelu, które Holroyd ze swojej 
leżącej pozycji z trudem dostrzegał.
Powoli, z wysiłkiem, obrócił głowę w stronę światła. Pod płonącą głownią stał 
niewysoki mężczyzna i wpatrywał się w niego. Miał na sobie krótkie spodnie i koszulę. Z 
okrągłej, wesołej twarzy, najwyraźniej zdziwionej, spoglądały błyszczące oczy.
- Nie wyglądasz najlepiej - zauważył przybysz. - Powinienem chyba przyjść 
wcześniej, ale nie wiedziałem, do której celi cię wsadzili, poza tym chciałem zaczekać, aż 
podadzą ci jedzenie. - Wykrzywił w zamyśleniu usta. - Zabawne, ale nie zrobili tego. 
Mniejsza z tym. Mam w tunelu trochę zupy, powinna być niezła. - Ruszył w stronę dziury. - 
Zaraz ci ją przyniosę.
Zupa była ciepła i pożywna. Wywoływała w ustach przyjemne wrażenie i spływała w 
głąb ciała jak łagodny ogień. Koiła i łagodziła straszliwy chłód, przynosząc obietnicę 
lepszego samopoczucia. Holroyd popijał ją z wolna i przysłuchiwał się słowom, jakimi 
zalewał go mały człowieczek:
- Nazywam się Tar, reprezentuję więźniów ze świątyni w Linn i witam cię w naszych 
szeregach. Tutejsza organizacja powiązana jest, ma się rozumieć, z rebeliantami, więc zdrada 
oznacza śmierć.
Tyle powinieneś wiedzieć. My natomiast wiemy o tobie absolutnie wszystko, ma się 
rozumieć - terkotał mężczyzna. - Twierdzisz, że jesteś Ptahem. Niezła taktyka. Nowa. Nikt na 
to dotychczas nie wpadł. Może rebelianci zechcieliby cię wykorzystać, gdybyś był gotów 
kontynuować tę grę. Ale wieśniak, który cię podwiózł, twierdzi, że cierpisz na zanik pamięci.
Holroyd walczył z pokusą, by połknąć od razu całą zupę, a związany z tym wysiłek 
utrudniał koncentrację. Przez ten czas wydawał się niezdolny do niczego z wyjątkiem 
słuchania. Lecz nagle Holroyd uświadomił sobie dziwną i straszną rzecz. Coś w nim samym - 
coś - odbierało jego własnym umysłem każde słowo, jakie Tar wypowiadał. Odbierało z 
uwagą, wyłapując z niezachwianą świadomością sens tego, co było mówione. Minęła długa 
chwila pustki, nim zdał sobie sprawę, że owo coś - to był on sarn.
Holroyd wyczuwał chłód betonu, o który się opierał, ale palce grzał mu wąski 
pojemnik z zupą. Wokół siebie, tak blisko, wyczuwał wilgotny i przerażający loch. 
Świadomość otoczenia była teraz bardziej dojmująca niż kiedykolwiek; mimo to przyćmiewał 
ją ponury takt istnienia tej drugiej, silniejszej osobowości, która w jakiś zagadkowy i 
nieprzyjemny sposób zintegrowała się wewnętrznie z jego własną. Obydwie stanowiły 
jedność, a mimo to istniały każda osobno. Holroyd jęknął w duchu: a więc tak wygląda 
amnezja - gdy pamięta się tę drugą jaźń. Siedział załamany tym faktem, wstrząśnięty 
istnieniem tożsamości i wspomnieniem rzeczy, jakie kiedyś czyniła.
Księżniczka ze świątyni powiedziała, że posyła po kogoś zwanego boginią bieżnią. Aż 
do tej chwili imię to kryło się gdzieś w zakamarkach umysłu, stanowiło po prostu część 
wspomnień. Ale teraz miał wrażenie, że jego mózg zatrzymuje się na tym zagadnieniu. Po 
kogo posłała?
Zupa zniknęła. Nie wypuszczał jednak naczynia z rąk, bo wciąż kryło w sobie ciepło. 
Jedyne ciepło, jakiego doświadczał. Jego mózg przypominał bryłę lodu tkwiącą w czaszce. 
Bogini Ineznia! - huczało mu w głowie. Kiwał się w przód i w tył, a przez umysł prze-
ślizgiwał się zagadkowy, niewyraźny cień. W końcu pojawił się kształt myśli, myśli o tak 
ostrych konturach, że zdawała się przeszywać jego istotę niczym wbity całą siłą nóż. Musi się 
stąd wydostać. Bez względu na to, kim był Ptah, Peter Holroyd nie potrafił poradzić sobie z tą 
sytuacją. Musi się wydostać - chyba że jest już za późno.
Uświadomiwszy sobie taką możliwość, otworzył szeroko oczy. Poczuł przejmujący 
lęk. Spoglądał gniewnie na małego człowieczka, czując napięcie w każdym mięśniu.
- Jak długo tu jestem? - spytał, a jego własny głos zabrzmiał mu w uszach jak 
krakanie.
Gdy tylko wypowiedział te słowa, uświadomił sobie, że przerwał Tarowi, który ani na 
chwilę nie przestał trajkotać. Gość umilkł, marszcząc brwi.
- Właśnie ci o tym mówię. Podania o tobie powiadają, że byłeś silny jak grimb; a 
jednak po siedmiu dniach bez jedzenia i picia znalazłem cię w takim stanie. Prawie 
martwego...
Mężczyzna mówił dalej, ale Holroyd nie słuchał. Siedem dni, zastanawiał się. Przez 
siedem dni bóg Ptah leżał w tym lochu, z wolna popadając w obłęd, i w końcu stres 
spowodował, że ów osobnik wskoczył na powrót w swoje ostatnie wcielenie. Zdenerwowało 
go to, ponieważ... tak poważny spadek sił w ciągu zaledwie siedmiu dni? Niemożliwe.
Chodziło raczej o siedem lat, a może nawet o siedemset Ptah, który nie znał pojęcia 
czasu, leżąc nieskończenie długo w ciemności, mógł odbierać go szybciej niż otoczenie. Było 
to jedynym możliwym wytłumaczeniem tak przerażającego rezultatu. I znów myśl Holroyda 
urwała się pod wpływem nagłego wstrząsu. Siedział tępo, zdumiony samym sobą, tym, że 
mógł wpaść na coś takiego. Cóż to za obłęd go ogarnął? Siedemset lat w siedem dni! Oblizał 
suche wargi, zapanował nad umysłem i skupił się na owych siedmiu dniach.
- Jak długo leciałby... - jego dwudziestowieczny umysł zawahał się przed użyciem 
tego słowa, w końcu jednak Holroyd wymówił je z wysiłkiem - ...skrier stąd do Ptah i z 
powrotem?
Jasne oczy Tara przypatrywały mu się z dziwnym wyrazem.
- Zabawny osobnik z ciebie - stwierdził w końcu. - Mówiono, że zmierzasz do Ptah. 
Ale to tylko dowodzi, w jak złym musiałeś być stanie, zanim cię tu wsadzili.
Potrząsnął głową, a Holroyd odniósł nagle wrażenie, że Tar droczy się z nim celowo. 
W pierwszym odruchu chciał rzucić się na tego człowieka i wydusić z niego odpowiedź siłą. 
Ogarnął go dziki gniew. W ostatniej chwili uświadomił sobie, że ta niezwykła furia nie pasuje 
do Holroyda. Zapanował nad sobą i spytał roztrzęsionym głosem:
- Ale jak długo., jak długo by to trwało?
- Nie rozumiesz - odparł mężczyzna. - Twoje pytanie jest pozbawione sensu. Żaden 
skrier jak dotąd nie poleciał z Linn wprost do Ptah. To za daleko. Kiedy księżniczka 
wyruszyła w podróż, poleciała najpierw na północ, do nadmorskiego miasta Tamardee, na-
stępnie do Lapisar i wspaniałego Ghay, i tak wzdłuż całego wybrzeża. Cała podróż zabrała 
dwa miesiące. Musisz jednak wiedzieć - ciągnął Tar - że istnieje rzekomo gatunek naprawdę 
szybkich ptaków. Powiadają, że niektórzy spośród posłańców bogini, lecąc na specjalnie 
wyszkolonych zwierzakach, mogą przelecieć z jednego końca Gonwonlane na drugi w 
niewiele więcej niż osiem dni bez lądowania. To oznacza sześć dni stąd do Ptah. A teraz po-
słuchaj...
Holroyd westchnął. Sześć dni tam, sześć z powrotem. Bogini wiedziała, i to od 
dwudziestu czterech godzin. Jeszcze pięć dni i będzie tutaj.
Miał pięć dni na ucieczkę z lochu świątyni.


4
2OO OOO OOO lat w przyszłość

Świadomość, jak niewiele Czasu mu pozostało, nie była z początku przygnębiająca. 
Holroyd nie czuł specjalnej chęci, by wstać czy nawet pomyśleć, czekając, aż Tar przyniesie 
więcej zupy. Zastanawiał się raczej, skąd ją bierze, a także inne jadło, które obiecał przynieść, 
zanim zniknął w tunelu. Jednak, gdy w końcu sobie uświadomił czas, a raczej jego brak, 
przeraził się.
Jakąś częścią swojej istoty nie martwił się zbytnio. Ta część czekała na przybycie 
bogini, czekała zimna i spokojna, jak niepowstrzymana siła nieświadoma ograniczeń, 
akceptująca wiedzę, jaką dysponował mózg Holroyda, w taki sam sposób, w jaki wcześniej 
akceptowała własną tożsamość, własny cel.
Uczucie było silne i jednoznaczne. Holroyd nie miał żadnych wątpliwości. Ptah, 
podobny do dziecka bóg Gonwonlane, i Peter Holroyd, kapitan brygady pancernej, 
zamieszkiwali to samo ciało, a bóg uważał Holroyda za nieodłączną część swojej istoty. I tak 
było. Holroyd zadrżał, a po chwili doznał napadu dzikiej furii.
- Ty idioto - wrzasnął. - Czy nie zdajesz sobie sprawy, w co nas wpakowałeś, kiedy 
dałeś się zwabić do lochu tej dziewczynie o ładnej, uśmiechniętej twarzy? Największemu 
głupcowi wystarczyłoby jedno spojrzenie na tyrańską strukturę - książę świątyni, król 
świątyni, cesarz świątyni, a gdzieś na szczycie tej hierarchii bogini - by wiedzieć, że twoje 
przybycie to istny dynamit. Nie możesz...
Zamilkł. Jeszcze przez chwile jego głos odbijał się echem w tym małym 
pomieszczeniu. W ciszy, jaka nastąpiła, Holroyd pomyślał z pełnym ironii znużeniem: Cóż 
to za bezsensowny wybuch -wariat strofuje samego siebie". Ale czuł się teraz lepiej, 
przekonany, że panuje nad własnym ciałem, że jego umysł pracuje, kontrolując struny 
głosowe.
A że odznaczał się typową dla Ptaha, boską pewnością siebie... nie przeszkadzało mu 
to specjalnie. Dobrze było mieć w trudnej chwili świadomość, że jakaś część jego istoty nie 
zna strachu i nie wątpi o swoich umiejętnościach, żyjąc z przeświadczeniem, iż ma prawo 
czynić wszystko. Nie przeszkadzało mu poczucie, że jest niezniszczalny.
Za drugim razem Tar przyniósł więcej zupy i duży, zielony owoc. Był zadziwiająco 
soczysty i słodki, a smak miał cudowny, niepodobny do niczego, czego Holroyd 
kiedykolwiek skosztował. Właśnie ów smak, niezaprzeczalny fakt niezwykłości owocu, nasu-
nął mu pytanie, które jak dotąd nie wynurzyło się z wcześniejszych, abstrakcyjnych rozważań 
i prześladujących go wspomnień. Gdzie było Gonwonlane? Gdzie znajdowała się kraina z 
miastami zwanymi Ptah, Tamardee, Lapisar i Ghay? Wspaniałe Ghay, jak powiedział Tar. 
Holroyd próbował odmalować sobie w myślach ową wspaniałość... i nie mógł. Przywołał 
jedynie mglisty obraz kilku miast, jakie widział na ziemi roku 1944 - slumsy, ponure ulice, 
przygnębiający rytuał codziennego życia. Wypowiedział głośno nazwy: Gonwonlane, Ptah - 
był w nich rytm i dziwna słodycz brzmienia, przypominająca muzykę.
Głód wiedzy nasilił się. Gdzie było Gonwonlane? Ożywiony podnieceniem zwrócił się 
do Tara i ujrzał, że jest sam. Kamienny blok tkwił na swoim miejscu.
Holroyd leżał nieruchomo przez nie wiadomo jak długą chwilę; wreszcie kamień 
drgnął, a w otworze ukazał się Tar. Przyniósł więcej owoców i trochę chleba - miękkiego, 
białego, świeżo upieczonego. Holroyd chwycił czym prędzej tę cenną, tak dobrze mu znaną 
strawę i poczuł, że łzy zamazują mu wzrok. Był zaskoczony głębią swojej reakcji, przez 
krótką chwilę nawet zawstydzony. Lecz wstyd niebawem zniknął. Dobrze było wiedzieć, że 
gdziekolwiek Gonwonlane się znajdowało, łączył je z dwudziestym wiekiem odwieczny 
chleb. Ujrzał tysiące kilometrów i lat chleba, sięgających przeszłości i przyszłości, od 
niepamiętnych czasów podstawowego pożywienia znacznej części ludzkości zamieszkującej 
ziemię. Rozchylił usta, ale to Tar odezwał się pierwszy.
- Zastanawiałem się nad tą historią z zanikiem pamięci -stwierdził rzeczowym tonem 
mały człowieczek. - W sensie fizycznym posuwasz się do przodu błyskawicznie, ale co z 
twoim umysłem? Gdybyś umiał czytać, byłby to najszybszy sposób rozwiązania problemu.
- Czytać? - powtórzył jak echo Holroyd. Ogarnęło go zdziwienie. Ani razu nie 
pomyślał o książkach w Gonwonlane.
- Pewnie, Spójrz! - Tar wyszarpnął z kieszeni koszuli kawałek złożonego papieru i 
rozpostarł go. Holroyd wziął do ręki gładką jak jedwab, choć sztywną kartkę i zaczął się 
wpatrywać w słowa, które krzyczały do niego niczym z jakiegoś komunistycznego manifestu:

DLACZEGO NALEŻY ZAATAKOWAĆ AKKADISTRAN

Podstępne działanie Zardy z Akkadistranu, polegające na posługiwaniu się 
przestępcami z Nushirvanu w celu porywania obywateli Gonwonlane, wymaga akcji 
odwetowej w postaci wojny. Należy zmusić rząd Bogini Inezni do przeprowadzenia ataku na 
owego wroga.
Nasze wysiłki należy skupić na przekonaniu jak największej liczby ludzi, by zmienili 
adresata swoich modlitw, tych modlitw, które kreują boską moc Bogini. Ludzie muszą...

- W porządku, umiesz czytać - człowieczek wyrwał kartkę z rak Holroyda. -Widzę to 
po ruchu twoich warg. Mam kilka książek w tunelu.
Opuścił się do dziury; przez moment był tylko głową i ramionami, które zanurkowały 
w przepastnych głębiach. Powrócił niemal natychmiast z dwiema książkami.
- Wrócę JJQ nie przed śniadaniem, postaraj się więc przeczytać jak najwięcej, zanim 
zaśniesz. To prawda, dotąd nie przynieśli ci jedzenia, ale nie możemy ryzykować. Daj mi te 
łupiny owoców.
W chwilę później Holroyd ujął w drżące palce pierwszy z dwóch tomów. Najpierw 
tylko kartkował pospiesznie. Odczuwał tak palącą chęć, by obejrzeć wszystko od razu, że z 
początku dostrzegał tylko przelotnie kuszące ilustracje i kolejne strony druku. Gdyż był to 
druk - wyraźny, czarny tusz odciśnięty na białym tle.
Stronice z papieru sztywnego, ale niezbyt błyszczącego, złączono czymś, co 
wyglądało jak klej.
Ilustracje były kolorowymi fotografiami - a może rysunkami? - wykonanymi z tak 
drobiazgową dbałością o szczegóły, że złudzenie realizmu było absolutne. Trwało nadal, w 
miarę jak przewracał kartki. Czasem tylko zatrzymywał się nad czymś dłużej, pełen 
podniecenia.
Księga była zatytułowana Historia Gonwonlane od najdawniejszych czasów. Holroyd 
wrócił w końcu do pierwszej strony tekstu i przeczytał: Na początku był Promienisty, Ptah, 
bóg ziemi, morza i przestrzeni, któremu niech będzie najwyższa chwała; do niego kierowane 
są niezliczone modlitwy, by powrócił do swoich wybranych po milionach lat, które spędził 
złączony z rodzajem ludzkim, co było szlachetną ofiarą dokonaną na chwałę jego ludu i dla 
dobra jego ducha. O Diyanie, o Kolio i boski Radzie!"
Holroyd zamrugał z niedowierzaniem, po czym zmarszczył czoło i przeczytał te słowa 
jeszcze raz, zwracając szczególną uwagę na wzmiankę o milionach lat. W końcu na jego 
ustach pojawił się uśmiech. Autor nieco przesadził, za dużo tu było patosu. Drugi rozdział 
potwierdził pierwsze wrażenie, gdyż zaczynał się bez specjalnych wstępów: Ziemia jest 
bardzo starą planetą, od dawna zamieszkaną przez istoty ludzkie. Kontynenty i morza ulegały 
wielu gruntownym zmianom; przykładem może być stopniowe zniknięcie starodawnego 
Gondwonlandu i równie stopniowe pojawienie się z powrotem owego najpotężniejszego z 
masywów lądowych".
Holroyd przeczytał cały tom od początku do końca, ani na chwilę nie przerywając 
lektury, po czym z niesłabnącym zainteresowaniem i podnieceniem wziął do ręki drugą 
książkę.
Tytuł głosił: Historia świata ukazana na mapach wraz z objaśnieniami. Kartografowie 
przedstawiali ziemię od najdawniejszych czasów, lecz wykonane z talentem, szczegółowe 
rysunki pradawnych kontynentów wyglądały tak nierealnie, że Holroyd nie był w stanie się na 
nich skoncentrować. W końcu liczył się tylko współczesny Gonwonlane. Ten długi i szeroki 
pas lądu obejmował ponad połowę półkuli południowej, wybrzuszał się potężnie ku pomocy i 
kończył się w punkcie leżącym na wschód od czegoś, co według tekstu było przed ponad 
milionem lat starożytną Asdralią".
Gonwonlane miało długość jedenastu tysięcy kanbów, w najszerszym miejscu liczyło 
pięć tysięcy kanbów, a od pomocnego zachodu graniczyło z górzystym, szerokim na tysiąc 
kanbów przylądkiem Nushirvan.
Holroyd niemal automatycznie obliczył w myśli, że kanb odpowiada dwóm 
kilometrom. Powrócił do lektury, teraz już nie odrywał wzroku od stronicy.
Ląd na północ od przylądka Nushirvan, gdzie niegdyś znajdowała się starożytna 
Ameriga Większa i kontynent Bretanii, był oznaczony jako Akkadistran. Tam, gdzie niegdyś 
rozciągał się Ocean Atlantycki, widniały liczne duże jeziora. Obszar wodny między 
Akkadistranem i Gonwonlane zwał się Morzem Tethsa. Ludność Gonwonlane liczyła 
pięćdziesiąt cztery miliardy, Akkadistranu dziewiętnaście miliardów, a państwa Nushirvan 
pięć miliardów. Geologicznie Nushirvan był najmłodszym lądem na planecie - wynurzył się z 
głębin morskich zaledwie przed trzydziestoma milionami lat.
Świątynne miasto Linn zlokalizował Holroyd na wschodnim krańcu wielkiego 
południowego masywu lądowego. Ptah z kolei, znajdowało się osiem tysięcy trzysta kanbów 
na północny zachód od Linn, w linii prostej -jakby leciał skrierem. Potężne Ptah leżało nad 
zatoką Wielkiego Klifu Morza Tethsa, około tysiąca dwustu kanbów od najbliższego 
półwyspu Nushirvanu.
Jego zdumienie rosło z każdą chwilą. Holroyd dźwignął się na nogi, po czym zaczął 
przemierzać celę z księgą w dłoni, drżąc z przejęcia. Ponownie przeczytał obszerne fragmenty 
dotyczące historii, wraz z opisem rządzonego przez boginię imperium, tak potężnego, że jego 
umysł na przemian to odrzucał, to chłonął ów obraz. Lecz z wolna zaczęło rodzić się w nim 
przekonanie... uporczywa myśl... podniecająca pewność, że nie istnieje żaden żołnierz z 
czasów inwazji na Niemcy w 1944 roku, który mógłby być zaszokowany taką sytuacją.
Był martwy. Jeśli pominąć odrodzenie w ciele boga, leżał w rdzewiejącym czołgu na 
jakimś polu bitewnym, od tak dawna zapomnianym, że samo miejsce, sama pamięć, sama 
mysi o rym wydawała się Czymś dziwacznym i nieprawdopodobnym.'
Jakiś dźwięk zakłócił nieodpartą jasność jego myśli. Poruszył się kamień zasłaniający 
wejście do tunelu. Holroyd podszedł szybkim, zwinnym krokiem, schylił się i bez większego 
wysiłku podniósł blok do góry. Jego chłodny umysł pracował bez zakłóceń. Miał już plan, 
równie prosty jak skuteczny.
W kwadratowym otworze ukazała się głowa Tara.
- Dzięki - sapnął. - To ciągłe odsuwanie kamienia wykańcza mnie. Mam dla ciebie 
śniadanie.
- Co masz dla mnie? - spytał zdumiony Holroyd. Ważność jego celu, chęć skupienia 
się tylko na planie zaćmiła mu umysł. W ogóle nie spał. Spędził na lekturze całą noc, ani razu 
nie myśląc o śnie. Westchnął głęboko. Powód był oczywisty- bogowie nie śpią. A 
przynajmniej nie muszą spać. Może zdołałby się zdrzemnąć, gdyby spróbował. Zauważył, że 
Tar przygląda mu się zdziwionym wzrokiem.
- O co chodzi? - spytał mały człowieczek. Holroyd potrząsnął głową i skłamał:
- O nic. Nie zdawałem sobie sprawy, że spałem tak długo. Tar wyszczerzył w 
uśmiechu zęby.
- To dobry znak. Wyglądasz znacznie lepiej. Zaraz przyniosę ci śniadanie. Potem 
chciałbym z tobą pogadać.
- A ja z tobą-odparł Holroyd.
Tar zaczął już znikać w tunelu, kiedy nagle się wyprostował. Przyjrzał się Holroydowi 
spod zmrużonych powiek i zauważył:
- Jak na człowieka, który jeszcze wczoraj był jedną nogą w grobie, dość szybko 
zacząłeś przejawiać zainteresowanie życiem. Jak to możliwe?
- Powiem ci, jak zjem - odparł Holroyd ostrożnie. - Ma to związek z czymś, o czym 
wspominałeś.
- Wspominałem tylko o jednym - stwierdził Tar zaskakująco chłodno. - O czymś, co 
powinno zainteresować człowieka w twoim położeniu; powiedziałem mianowicie, że 
rebelianci mogą uznać cię za użytecznego, ponieważ twierdzisz, że jesteś Ptahem. Tylko tyle, 
prawda?
Holroyd milczał. Nie posądzał tego pulchnego, zwinnego człowieczka o taką bystrość, 
ale najbardziej zaskoczyła go jego twardość. Po raz pierwszy zaczął się zastanawiać, za co 
Tar trafił do więzienia. Pomyślał, że lepiej zachować ostrożność. Tar stanowił jego jedyny 
łącznik ze światem zewnętrznym.
- No i co z tego? - spytał. Tar wzruszył ramionami.
- Przykro mi, że w ogóle o tym wspominałem, bo to już nieaktualne. Nie są 
zainteresowani. Nie bardzo wiedzą, jak można by to wykorzystać w praktyce, poza tym zbyt 
łatwo mógłbyś zniknąć gdzieś w dali. Jak widzisz, jestem z tobą szczery.
- Ale zdołaliby mnie uwolnić?
Mały człowieczek zesztywniał, jakby dostrzegł determinację kryjącą się za tymi 
słowami, wypowiedzianymi cichym głosem. Przyglądał się badawczo Holroydowi, w końcu 
przytaknął z niechęcią.
- Dobrze - stwierdził Holroyd. - Powiedz im, żeby przyszli dziś wieczorem i 
wyciągnęli mnie stąd.
Tar wybuchnął śmiechem, który urwał się nagle, jakby automatycznie. Wygrzebał się 
z otworu i spojrzał groźnie na Holroyda. Oczy przypominały wąskie szparki, usta tworzyły 
cienką jak ostrze noża linię. Stojąc nieruchomo, wyglądał jak dzikie zwierzątko o ludzkich 
cechach, prężące się do skoku. Zauważył w końcu z niechęcią:
- Zabawnie brzmi to w ustach osobnika, któremu nasza organizacja uratowała właśnie 
życie.
Słuszność tych słów kłuła jak ostrze. Ale Holroyd wiedział, że kryjący się za nimi 
sens moralny nie przyda się na nic. Ta wszystko było inne. Ptah, po trzykroć wielki Ptah, 
wykraczał poza granice tak wąsko pojmowanej etyki. Powiedział szczerze:
- Posłuchaj, przywódcy rebeliantów zdecydowali na ślepo, nie biorąc pod uwagę 
mojej osoby. Jest to zatem decyzja błędna, krótkowzroczna, bezwartościowa. - Wziął głęboki 
oddech i perorował dalej: - Powiedz im, że jestem gotów grać rolę Ptaha wobec wszystkich; 
że jeśli są dostatecznie silni, by zdobyć tę świątynię, jestem gotów uczynić z niej moją 
kwaterę główną. Powiedz im, że żadna armia nie zbierze rekrutów szybciej niźli ta, która 
skupi się wokół mojej osoby. Żołnierze, którzy ruszą do ataku, staną się moimi zwolennikami. 
Wiem dostatecznie dużo, by oszukać każdego, nie wyłączając... - urwał. Chciał powiedzieć: 
nie wyłączając bogini. Ale tak śmiałe twierdzenie byłoby zbyt ryzykowne. Dokończył: -...nie 
wyłączając najmądrzejszych.
- Dużo gadasz, jak na człowieka siedzącego w lochu - zauważył zimno Tar,
- Byłem chory - wyjaśnił Holroyd. - Bardzo chory. Tar zmarszczył czoło.
- Skontaktuję się z nimi, ale może to potrwać nawet tydzień.
Holroyd potrząsnął głową. Perspektywa jawnej wrogości ze strony Tara nie cieszyła 
go specjalnie, ale nie mógł sobie pozwolić na to, by nie wykorzystać sytuacji. Choć miał 
jeszcze kilka dni spokoju, byłoby szaleństwem marnotrawić czas, jaki dzielił go od przybycia 
bogini.
Wiedział, że przybędzie. Był tego pewien. Przybędzie najszybszym dostępnym 
środkiem transportu.
- Dziś wieczór - stwierdził beznamiętnie. - To musi się odbyć dzisiejszego wieczoru. - 
Jego spojrzenie zatrzymało się na wejściu do tunelu. - A nie mógłbym uciec tamtędy?
Nie otrzymał odpowiedzi. Tar wchodził już do dziury. Kiedy zniknął, Holroyd 
nachylił się, zbadał kamień od spodu i wyprostował się z ponurym uśmiechem. Chwilę 
później Tar podał mu jakieś owoce, kubek płynu i trochę chleba.
- Pomóż mi opuścić głaz - powiedział cicho. - Zobaczę, co się da dla ciebie zrobić.
Holroyd stłumił uśmiech.
- Przykro mi, ale zauważyłem, że na kamieniu są wgłębienia, dzięki którym można go 
umocować od dołu - zauważył cicho. -Będę czuł się bezpieczniej, jeśli głaz nie wróci na 
swoje miejsce.
I rym razem nie doczekał się odpowiedzi. Tar posłał mu długie, gniewne spojrzenie i 
zniknął. Ale powrócił; było to zdumiewające, ale ciągle powracał -z obiadem, z kolacją. 
Jednak ignorował wszelkie namowy więźnia z wystudiowanym milczeniem, które nie 
pozostawiło Holroydowi wyboru. Musiał działać sam.


5
Sekrety świątyni

Wąski tunel składał się z mroku i światła. Pod sklepieniem tak niskim, że Holroyd 
musiał zgiąć się niemal wpół, wystawały krótkie pochodnie. Dostrzegał boczne odnogi - 
ciemne otwory na tyle duże, by pomieścić człowieka. Holroyd nie zwracał na nie uwagi. Nie 
byłoby dobrze zgubić drogę w labiryncie korytarzy. Postanowił trzymać się głównego traktu.
Obejrzał z zaciekawieniem pierwszą z brzegu pochodnię. Tak jak pozostałe, była 
zrobiona z drewna. Nie parzyła, a kiedy przyciągnął ją bliżej, zgasła, jakby przekręcił kontakt. 
Była przytwierdzona do sklepienia drewnianym zawiasem, ale zapłonęła powtórnie dopiero 
wtedy, gdy zetknęła się z kamiennym sufitem. Zasilanie musiało zatem płynąć z ziemi.
Holroyd miał już ruszyć dalej, kiedy zauważył karteczkę zwisającą z zawiasu. Było na 
niej napisane: Cela 17. Mieszkaniec: przypadek amnezji. Uwagi: brak".
Karteczka przy drugiej pochodni głosiła: Cela 16. Nazwisko: Nrad. Popełnił błąd, 
oddając cios żołnierzowi świątyni". Holroyd popatrzył na t$ lakoniczną informację z 
aprobatą. Błąd Nrada budził jego podziw.
Tam, gdzie kończyła się linia świateł, w ciemności, za celą numer jeden, biegły 
strome, wąskie schody. Holroyd wspinał się po nich, mijając słabo oświetlone korytarze, ale 
niepokoiła go nagła wizja: obraz jego własnej postaci w tym podziemnym świecie świątyni, 
która nad ziemią wystrzelała w ciemnoniebieskie niebo, postarzała od chwili jego narodzin o 
dwieście milionów lat. Czas, jaki upłynął, był nicością, jeszcze bardziej niż śmierć. Zabawne, 
jak przeszłość straciła na znaczeniu. Istniała tylko ta wspinaczka sekretnymi schodami w 
półmroku, wspinaczka - przez dziesięć, jedenaście, dwanaście kondygnacji.
Dotarł do dwunastego, ostatniego poziomu i zaczął szukać jakiegoś wyjścia, którym 
mógłby dotrzeć na dach. Nie znalazł żadnego, ruszył wiec ostrożnie korytarzem przed siebie. 
Sklepienie było na tyle wysokie, że mógł się wyprostować. Ale i tutaj, podobnie jak w 
podziemiach, znajdowały się boczne wejścia, które zignorował według tego samego 
założenia, że podążając wzdłuż linii prostej nie można się zgubić. Także tutaj przy każdej 
pochodni wisiały karteczki. Na pierwszej przeczytał: Sadra, pomoc kuchenna, popiera 
rebeliantów. Jeden z jej kochanków to gadatliwy sierżant Gan. Wizjer, ale brak dostępu".
Okazało się, że jest to typowa informacja. Każdą celę zamieszkiwała jakaś służąca; 
większość miała kochanków i większość popierała rebeliantów - i każda, na którą Holroyd 
popatrzył przez wizjer, była pogrążona w głębokim śnie.
Jedenasty poziom zamieszkiwali wyłącznie służący płci męskiej. Wszyscy spali. 
Holroyd zstępował bezgłośnie po wąskich schodach. Ósmy poziom zajmowali zwyczajni 
mieszkańcy, tak samo jak siódmy. Zdradzały ich jednak ciemne szaty przerzucone przez 
oparcia krzeseł: kapłani! Kapłanki! Na czwartym poziomie znajdował się apartament księcia 
świątyni. A także, jak głosiła karteczka, ...jego córki, Giyi, księżniczki świątynnej".
Ambitna Giya, pomyślał ze złością Holroyd, przebiegła, podstępna, bystra, spragniona 
władzy Giya. Zaciskając zęby zajrzał przez wizjer umieszczony w tej części apartamentu. 
Trwało chwilę, nim objął wzrokiem cały obraz. Zobaczył duży, wyłożony grubym dywanem 
pokój, umeblowany sofami, krzesłami i stołami. Na drugim końcu dostrzegł otwarte drzwi 
prowadzące do sypialni; to miejsce obudziło w nim prawdziwe zainteresowanie.
Widać było brzeg łoża i długi, wąski stół o blacie lśniącym jak lustro. Na krześle obok 
stołu, na prawo od drzwi, siedziała księżniczka świątyni. Poruszała wargami, więc Holroyd 
przycisnął ucho do wizjera. Przypłynęły do niego bezkształtne słowa, niezrozumiały, choć 
melodyjny strumień dźwięków. Po kilku minutach Holroyd odsunął się od drzwi. To, z kim 
Giya rozmawiała, nie miało znaczenia; ważniejsze było znalezienie zagrody dla skrierów, 
chęć ucieczki do mrocznego świata zachodniego Gonwonlane.
Skradał się teraz bocznymi korytarzami, uważając, by nie zapuszczać się zbyt daleko. 
Chyba w dwie godziny później znowu trafił na poziom czwarty - a księżniczka wciąż mówiła. 
Wiedziony ciekawością, Holroyd ruszył po omacku bocznym korytarzem, biegnącym w 
kierunku jej sypialni. Spojrzał zdumiony: księżniczka była sama. Jej usta poruszały się, 
artykułując dźwięki; głos przez maleńką szczelinę przypłynął do niego mocny i czysty: 
...Niechaj jego minuty będą dniami, jego godziny latami, dni wiekami. Niechaj pozna 
nieskończony czas, leżąc w ciemności... Niechaj jego minuty będą dniami... jego godziny... 
latami...". Intonowała, te słowa wciąż na nowo; z początku Holroyd sądził, że to modlitwa, 
powtarzana w nieskończoność bezsensowna mantra, której celem jest urobienie umysłu wedle 
określonego wzorca.
Ale to pierwsze wrażenie zniknęło i Holroyd doznał nagle wstrząsu: oszołomiony 
pojął, co słyszy, a było to oczywiste i groźne jak stal miecza. Co ona mówiła? Co mówiła? 
Niechaj jego dni będą wiekami". Tym właśnie były - dla Ptaha.
Holroyd zbyt późno sobie uświadomił, że krótkotrwały paraliż władz umysłowych 
pozbawił go na moment władzy nad ciałem, którą sprawował nie znający strachu ani 
wątpliwości mózg. Zdał sobie sprawę, że jego dłonie manipulują przy sekretnych drzwiach do 
komnaty, ale już było za późno; zdradził swoją obecność. Wchodząc do środka musiał 
narobić trochę hałasu, bo kobieta odwróciła się szybkim i gwałtownym ruchem, jak tygrysica.
Zabawnie wygląda, pomyślał Holroyd. Spoglądając przedtem przez wizjer, nie 
zwracał uwagi na powierzchowność księżniczki. Mimo wszystko niczego nie podejrzewał. 
Nie potrafił określić, kiedy dokonała się ta transformacja. Musiała być owocem myśli, roz-
poznania przez księżniczkę boga Ptaha. Ten raptowny przebłysk wiedzy dotarł przez osiem 
tysięcy kanbów do odległego miasta Ptah i sprawił, że bogini w mgnieniu oka przejęła postać 
księżniczki. Jak się to dokonało, stanowiło w tej chwili tajemnicę.
Nie miało to zresztą znaczenia; zdradził przecież Tara i sekret tajemnych korytarzy. 
Poczuł gniew wobec owej niepowstrzymanej, wewnętrznej siły, która wykorzystywała jego 
umysł i wiedzę z tak absolutnym lekceważeniem konsekwencji. Gniew zapłonął krótkim, 
daremnym płomieniem.
Była tylko bogini Ineznia.
Oglądała teraz inaczej niż obraz utrwalony w pamięci Ptaha. Holroyd pomyślał, że 
zwykły bóg uległby uwodzicielskim urokom pierwszej kobiety, jaka się do niego 
uśmiechnęła. Wiedział jednak, że Ptah nie poddałby się tak łatwo czarowi istoty ludzkiej.
Kobieta tryskała życiem. Nic dziwnego, że książę ze świątyni przyglądał się swojej 
odmienionej córce ze zdumieniem. Wzrok miała płomienny i przenikliwy; jej ciało otaczała 
aura gorąca jak łuna pożaru. Ale głos księżniczki brzmiał miękko, mimo iż była w nim ukryta 
zawziętość, pasja i duma.
- Peter Holroyd - rzekła rozpromieniona. - Och, Ptahu, to wielka chwila w naszym 
życiu. Nie bądź zaniepokojony tym, że cię rozpoznałam. Musisz wiedzieć, że 
zasmakowaliśmy zwycięstwa. Wygraliśmy pierwszą, choć nie najniebezpieczniejszą bitwę w 
wojnie wywołanej przez boginię Ineznię, wojnie, której celem jest zniszczenie ciebie. To ona 
sprowadziła cię do Gonwonlane z równoległego czasu, wcześniej niż miało to nastąpić. 
Pozbawiony wiedzy, odarty z władzy, miałeś zmaterializować się w pałacu--cytadeli, a potem 
zostać zniszczony. Poczekaj! Nic nie mów! -Jej głos nabrał nagle mocy i zabrzmiał niczym 
wibrująca stal. Holroyd, który już rozchylał usta, by wyrazić swoje zdumienie, zacisnął je na 
powrót. To nie bogini, pomyślał; to na pewno nie bogini. Kobieta nie ustępowała, 
przemawiając niecierpliwie: - Wszystkie jej plany unicestwiłam. Wykorzystując ostatki 
dawnej boskiej mocy, o której ona nic nie wiedziała, umieściłam cię w tym odległym zakątku 
Gonwonlane, przejęłam ciało księżniczki świątynnej i poddałam twój umysł bezustannej 
presji, której celem było wydobycie z głębi osobowości twojego ostatniego wcielenia. 
Dokonałam tego z powodzeniem. A zatem, Peterze Holroyd - mówiła dalej spiżowym głosem 
- zaczyna się twoja walka o życie. Działaj tak, jakbyś działał na wrogim terytorium. Zachowaj 
wyjątkową czujność, lecz zawsze trwaj do końca przy tym, co postanowisz. W trudnych 
chwilach ufaj swojemu nieśmiertelnemu ciału. Oto, czego masz dokonać: musisz podbić 
Nushirvan wszelkimi dostępnymi środkami. Pomyśl o tym, gdy dziś w nocy będziesz leciał 
do Ptah. Upłynie trochę czasu, zanim twój umysł pojmie w pełni znaczenie owego ataku. Na 
razie - posłała mu dziwny uśmiech - to wszystko, co mogę ci powiedzieć. Co się tyczy reszty, 
na moich wargach spoczywa pieczęć tego samego zaklęcia, za sprawą którego moje ciało 
spędziło w lochu cytadeli tyle wieków, że nie potrafię ich zliczyć. Posłuchaj, Ptahu... Peterze 
Holroyd... twoja druga żona, dawno zapomniana L'onee, będzie się starała uczynić dla ciebie 
więcej, gdy nadarzy się okazja. Tymczasem pospieszmy się, wyjdźmy na balkon, a stamtąd na 
dół, na dziedziniec, do zagrody dla skrierów...
Urwała nagle. Jej oczy rozszerzyły się, dostrzegając coś ponad ramieniem Holroyda. 
Holroyd już się niemal odwracał, gdy strzała z łuku Tara śmignęła mu koło ucha i zagłębiła 
się w lewej piersi kobiety. Przez chwilę księżniczka stała nieruchomo, potem uśmiechnęła się 
do Holroyda miękkim, czułym uśmiechem. Peter złapał ją, gdy osuwała się na ziemię. Zdążył 
jeszcze usłyszeć jej szept:
- Nie szkodzi, że to ciało umiera. Pamiętało zbyt wiele. Powodzenia!
Zza pleców Holroyda dobiegł krzyk Tara:
- Prędzej, człowieku, zakładaj to ubranie. Wynosimy się stąd!
Z oddali dobiegły inne krzyki; dodało mu to skrzydeł.
Kiedy biegł, w jego pamięci trwał obraz leżącej nieruchomo na dywanie młodej 
kobiety, w której zgasł płomień życia. Owo wspomnienie zachowało całą wyrazistość, dopóki 
nie został wciągnięty przez jeźdźca, którego nawet nie rozpoznał, na grzbiet latającego 
stwora. Potężne uderzenia wielkich skrzydeł przypominających śmigi wiatraka, łoskot 
towarzyszący wzbijaniu się wielkiego ptaka w chmurne, nocne niebo, wyparły ten obraz z 
jego myśli. I wtedy...
Rozległ się jęk jeźdźca:
- Trafili mnie! - zawołał. Przeleciał przez grzbiet zwierzęcia i już go nie było. Kiedy 
Holroyd sięgnął w ciemność, by go dotknąć, natrafił tylko na siodło. Ź rozciągającej się w 
dole nocy napłynął słaby krzyk.
Był sam w dziwnym, fantastycznym świecie, siedząc na grzbiecie skriera, którym nikt 
nie kierował.


6
Lot przez noc

Zza chmury wynurzył się księżyc, największy, jaki Holroyd kiedykolwiek widział. 
Widniał tuż obok, jakby ziemia i jej srebrna, świetlista córka przybliżyły się do siebie od 
czasów dawno zapomnianego dwudziestego wieku. Groźna kula napełniała noc promienistą 
jasnością. W jej świetle Holroyd dojrzał po raz ostatni miasto Lina
Świątynna metropolia połyskiwała niewyraźnie w blasku księżyca. Sama świątynia 
górowała nad miastem, biała i nieskalana, niczym obelisk skąpany w promieniach własnego 
światła. Wokół niej rozpościerały się drzewa parku, ciemne i dziwne. Tuż za parkiem 
zaczynał się pierwszy krąg budynków, które ginęły stopniowo w oddali. Miasto stało się 
zamgloną plamą na rozległej płaszczyźnie. Taki właśnie obraz trwał przed oczyma Holroyda - 
nikłość miasta, ogrom lądu.
Z jego umysłu zniknęła wizja Linn. Symbolizowało przeszłość, więc przestał się nad 
nim zastanawiać, podobnie jak wcześniej przestał myśleć o kobiecie. Holroyd poczuł wielki 
smutek. Uświadomił sobie, że przez cały czas starał się wyrzucić z pamięci obraz spadającego 
w nocną ciemność ludzkiego ciała. Był bardziej zaszokowany, niż chciał to przyznać. Wiele 
razy widział śmierć przyjaciół i wrogów, jednak w przypadku przyjaciół zawsze towarzyszyła 
mu świadomość, że nie ponosi za to osobistej odpowiedzialności. Jeśli zaś chodziło o 
wrogów, to do diabła z nimi.
Lecz to był przyjaciel, choć nigdy przedtem go nie widział. Więcej niż przyjaciel, 
wybawca, który oddał za niego życie. Jeszcze jeden, myślał ponuro Holroyd. Jeszcze jedno 
roztrzaskane ciało, poszukujące odwiecznego związku z ziemską powłoką. Iluż to ludzi 
spadało bezwładnie z wysokości, wbrew swej woli, by stopić się z lądem? Ilu w ciągu dwustu 
milionów lat?
Myśl ustąpiła przed szalejącym wiatrem, łopotem potężnych skrzydeł, nocą, która 
zdawała sienie mieć końca. Ciemność wzbudzała gniew.
Do diabła, Ptah, co próbujesz zrobić - zrównoważyć siedemset lat w ciągu jednej 
nocy?
Niedługo powinno pojawić się słońce, myślał Holroyd ponuro. Przecież gdy uciekał, 
mieszkańcy świątyni spali już od wielu godzin, on zaś leciał na tym ogromnym ptaku-
samolocie przez kolejne godziny. Ale noc trwała nadal Działo się coś złego, coś 
zdecydowanie złego, co miało związek z tym niewiarygodnym lotem przez nie kończącą się 
ciemność.
Holroyd, otoczony przez wielki mrok, poruszył się niespokojnie w swoim siodle. 
L'onee, kimkolwiek byki, powiedziała, że znów mu pomoże.
Czyżby chodziło teraz o jakiś rodzaj owej pomocy? Nie wydawało się to zbyt 
prawdopodobne, skoro powiedziała mu również, by udał się na front nushirvański i 
zaatakował, a następnie zniszczył agresywne państwo. Umysł Holroyda skupił się z ponurą 
determinacją na tym zagadnieniu. Dlaczego właśnie on musi zaatakować liczący pięć 
miliardów ludzi Nushinran, gdzie wznoszą się góry bez końca i gdzie żyją przebiegli 
wojownicy? Parsknął chrapliwym śmiechem, który zniknął natychmiast z jego warg, porwany 
przez zawodzący wiatr i ciśnięty w bezkres nocy. Lecz myśl pozostała; po chwili już 
wiedział, o co chodziło tej kobiecie i dlaczego było to możliwe.
Od wieków nieliczni tylko ludzie O żelaznej woli i niezwykłej osobowości rządzili i 
podejmowali decyzje kształtujące życie mas. Teraz także bóg Holroyd-Ptah musi udać się na 
front nushirvański, przejąć kontrolę nad tamtejszymi armiami i pokonać Nushirvan, zanim 
bogini Ineznia zorientuje się w sytuacji.
Holroyd zaczerpnął głęboki oddech. Musiałby, oczywiście, skontaktować się z 
grupami rebeliantów i dowiedzieć się, co oznaczało stwierdzenie zawarte w pamflecie, który 
dostał od Tara, że modlitwy są źródłem boskiej mocy bogini. Jeśli była to prawda, to skąd w 
takim razie czerpał swoją potęgę Ptah?
Nagle uświadomił sobie skalę wszystkiego, co się tu działo. Zalała go fala 
podniecenia. Umysł z 1944 roku, pomyślał wstrząśnięty, dominuje nad ciałem boga z 
Gonwonlane. Świadomość Holroyda wzniosła się nagle, by objąć niezwykłość tej idei; całą 
jego istotę rozpalały oszałamiające myśli. A dziwna i długa noc trwała nadal.
Świt pojawił się z tropikalną szybkością. Zza horyzontu, z tyłu wynurzyło się słońce i 
skąpało w świetle wioski, zagrody i lasy, przypominające na pierwszy rzut oka dżunglę. Była 
to zielona, żyzna kraina.
Gdzieś na północy połyskiwało ciemne morze, a z przodu widać było miasto. Leżało 
bardzo daleko, co chwila znikało we mgle horyzontu. Wydawało się, że widać także potężny 
klif. Klif? Holroyd zmarszczył brwi. Ptah było miastem nad Wielkim Klifem, ale żaden skrier 
nie mógł pokonać w jedną noc trasy, której przebycie zabierało siedem dni. Lecz gdy tylko 
Holroyd to sobie uzmysłowił, już wiedział. Pojął, co oznaczała nieskończoność nocy. Ktoś 
pchał go w stronę Ptah. Czy była to L'onee?
Nagle zrozumiał, że nie wolno mu ryzykować. Musi skłonić bestię, by wylądowała. 
Tutaj. Teraz. W tej minucie. Poczuł, jak leci w dół. Chwilę później, niczym ogromny jastrząb 
spragniony łupu, skrier runął ku odległej dżungli.
Ziemia w dole wydawała się z początku nie zamieszkana. W ostatnim momencie 
Holroyd dostrzegł niewielki domek kryty czerwoną dachówką, ukryty pośród zielonych palm 
o pierzastych liściach; po chwili wielki ptak przemknął tuż nad Unią dżungli. Wylądował na 
polanie, a potem pobiegł z ogromną szybkością, uderzając szaleńczo skrzydłami. Gdy 
zatrzymał się gwałtownie, Holroyd ujrzał po raz pierwszy pęk piór na żebrowanym, 
zrogowaciałym karku. Poruszony tym widokiem zaczął się zastanawiać nad dwudziesto-
wiecznym przodkiem skriera. Jednak ewolucja ciała i szkieletu zaszła już zbyt daleko; 
sprawdzenie tego wymagałoby zapewne drobiazgowych badań naukowych. Holroyd umiał 
rozpoznać po wyglądzie niespełna tuzin ptaków. Z zamyślenia wyrwał go dźwięczny głos, 
który odezwał się za jego plecami:
- Postąpiłbyś mądrze, Peterze Holroydzie- Ptahu, gdybyś zszedł na ziemię.
Holroyd obrócił się w siodle. Jakieś osiem metrów dalej, na wąskiej ścieżce, stała 
dziewczyna. Ciemne oczy były pogodne i szczere, a oliwkowa twarz, choć smutna, nosiła 
znamię silnej osobowości.
- Pospiesz się! - odezwała się ta nowa L'onee. - Latający skrier nie tkwi zbyt długo w 
jednym miejscu, jeśli się go nie pilnuje. Pamiętaj, by nie przechodzić przed nim. Dziobnie cię 
bez wahania. Poza tym została nam, Ptahu, tylko jedna krótka godzina -dodała pospiesznie. - 
Nie mamy czasu do stracenia.
Holroyd zsunął się na ziemię. Ogarnęło go zakłopotanie. Trudno mu było z początku 
zidentyfikować jego źródło, ale po chwili uświadomił sobie, skąd się bierze. Dziewczyna 
akceptowała go jako Ptaha, bez względu na obcą osobowość Holroyda, która już od paru 
godzin dominowała nad ciałem boga. Owa dominacja była tak całkowita, że nie odczuwał 
żadnej różnicy. Ptah był Holroydem. Tyle tylko, że Holroyd przyjmował otaczającą go rze-
czywistość zbyt bezkrytycznie; ten sam Holroyd, dla którego podróż do Gonwonlane 
równałaby się wyprawie do domu obłąkanych, gdyby przebywał w swoim własnym ciele. 
Pomijając to, połączenie boga z człowiekiem w ludzkiej postaci było tak absolutne, że nawet 
pamięć tego pierwszego kryła się za mgłą- To dominacja jego wewnętrznej tożsamości 
sprawiała, że słowa kobiety wprawiły go w zakłopotanie, gdy zmierzał powoli w jej stronę.
Nie ruszyła się ze swojego miejsca. Oczy miała ciemne i promienne. Czarne włosy 
spływały na jej ramiona wzburzoną kaskadą, a twarz odznaczała się urodą zdrowej wiejskiej 
dziewczyny. Miała zgrabną, młodzieńczą sylwetkę. Holroyd dostrzegł, że kobieta jest 
świadoma jego ciekawskiego wzroku; na jej wargach błąkał się nieznaczny uśmiech.
- Nie przywiązuj wagi do tej postaci, Holroyd - rzekła w końcu. - To wiejska 
dziewczyna o imieniu Moora, która mieszka z ojcem i matką ćwierć kanba stąd.
Łatwo było jej mówić. Promieniowała życiem. Kiedy odwróciła się i ruszyła ścieżką, 
jej ruchy miały w sobie tyle młodzieńczej sprężystości, tyle niewymuszonego wdzięku, że 
Holroyd przystanął zafascynowany. Czym prędzej ją jednak dogonił i ruszył wąską ścieżką. 
Milczał kilka minut, w końcu jednak spytał:
- Dokąd idziemy? I co ze skrierem? Nie odpowiedziała. Zagłębili się w las. Z drzew 
zwieszały się długie pnącza, a listowie nad ich głowami było tak gęste, że ukośne promienie 
porannego słońca nie mogły przebić leśnego mroku. Był to milczący świat skąpany w 
półświetle.
- Jak to się stało, że dotarłem do miasta Ptah w ciągu jednej nocy? - chciał wiedzieć 
Holroyd.
- Wstrzymaj się z pytaniami - padła odpowiedź. - Co się zaś tyczy skriera, to nie 
będziesz go już potrzebował.
Szli dalej. Holroydowi zdawało się, że noc, która dopiero co minęła, trwa bez końca. 
Poczucie niebezpieczeństwa narastało; świadomość, że każda mijająca minuta może 
przynieść całkowite zaskoczenie, była coraz silniejsza. Dlaczego, skoro zwabiono go do 
lochu, podążał teraz bez słowa za kobietą, która go tam zwabiła?
- Posłuchaj...-zaczął i urwał. Ścieżka, tak wąska dotychczas, teraz się rozszerzyła. 
Oczom Holroyda ukazała się polana, a na niej z prawej strony niewielki domek, ten sam, 
który widział wcześniej z góry. Nie dostrzegł w nim oznak życia.
Był to ładny, jednopoziomowy budyneczek, wzniesiony z umiejętnie obrobionego 
drewna. Sprawiał schludne wrażenie, jakby zamieszkiwali go mili, zdrowi ludzie. 
Zamieszkiwali... niegdyś. Wrażenie pustki złagodził widok dywanika w holu. Stojąc na pro-
gu, Holroyd widział alkowę, która znajdowała się po prawej strome, a za nią najpewniej 
salon; wreszcie spojrzał z ukosa na dziewczynę.
- Cieszę się, że jesteś ostrożny - odezwała się do niego. - Trzeba było zwabić do 
świątynnego lochu Ptaha, by mógł się ponownie narodzić Holroyd. Możesz być pewien, że 
wszędzie będę wchodzić przed tobą.
To prawda, że przestał się obawiać, kiedy już ona weszła do środka, mówił sobie 
Holroyd, ale dlaczego się tu w ogóle znalazł? Potrząsnął niepewnie głową, po czym skupił 
uwagę na otoczeniu.
Salon był skromnie urządzony. Surowe krzesła, chodnik, komoda, stół, drewniany 
świecznik zwisający z sufitu; w rogu, na podwyższeniu, sterczał lśniący, stalowy pręt, 
świecący bladym, liliowym blaskiem. Holroyd dostrzegł, że oczy dziewczyny podążyły za 
jego spojrzeniem.
- Laska modlitewna - wyjaśniła.
Laska modlitewna! A zatem to było źródłem boskiej mocy bogini Inezni. Holroyd 
zbliżył się do podwyższenia. W jaki sposób ta laska działa? Odwrócił się zaciekawiony ku 
dziewczynie i usłyszał jej słowa:
- Rodzice Moory są daleko stąd, więc jesteśmy sami, Ptahu, ty i ja, sami po raz 
pierwszy od... od... - zawahała się, potem westchnęła. - Czas nie ma znaczenia - ciągnęła 
znużona. - Było to tak dawno, że milion razy umierałam, pragnąc ciebie. - lej głos brzmiał 
coraz bardziej namiętnie: - Jeszcze raz będę dla ciebie uosabiać wszystkie kobiety. Dziś 
możesz uznać mnie za wiejską dziewczynę o imieniu Moora, jutro będę piękną niewiastą ze 
srebrnego miasta Trinano, którą ujrzysz przypadkiem na ulicy, dzień później w twych 
ramionach spocznie jakaś wyśniona dama dworu, a potem to będę znów ja, twoja szczęśliwa 
żona. Tak to było z nami w dawnych dniach i tak będzie teraz. Oczywiście, najważniejszy jest 
w tej chwili problem bogini Inezni.
Holroyd ledwie usłyszał ostatnie zdanie. Poprzednie słowa wibrowały w jego mózgu, 
a każda sylaba odcinała się wyraźnie jak druk w książce. Przyszła mu do głowy harda myśl, 
że żaden żołnierz z 1944 roku nie powinien odczuwać w takiej sytuacji zagubienia.
- Posłuchaj - usłyszał własny głos. - Czy ty naprawdę potrafisz przybierać postaci 
innych kobiet, tak że...
Nie był w stanie mówić dalej. Zobaczył, że dziewczyna mu się przypatruje z 
grymasem rozczarowania.
- Och, Ptahu - odparła karcąco. - Jeśli uważasz za niewłaściwe to, co dawniej 
robiliśmy, to bardzo się zmieniłeś. Przecież byłeś kobieciarzem, a ja jedynie ulegałam 
twojemu pragnieniu... i zawsze będę ulegała.
Nic już nie mógł powiedzieć. Jej wyznanie, zdradzające uległość charakteru, osłabiło 
ostrze reprymendy. Kobieta, która spełniała każdą odmianę mężowskiej żądzy. L'onee, 
pomyślał Holroyd, L'onee, jakże jesteś słaba. Nic dziwnego, że twoje prawdziwe ciało leży 
skute łańcuchami w pałacowym lochu, więzione przez kogoś, kto myśli nie tylko o 
przyjemnościach.
- Posłuchaj, nie sprowadziłaś mnie tu jedynie po to, by się ze mną kochać. Chcę 
wiedzieć, jak tego dokonałaś. Jakim cudem skrier zdołał bezbłędnie dolecieć do owej polany 
w dżungli, gdzie czekałaś jako wiejska dziewczyna? I jeszcze jedno - ciągnął nieustępliwie. - 
Ten wypadek z jeźdźcem, który spadł z ptaka... czy to naprawdę był wypadek? Poczekaj! - 
Jego głos miał wibrującą moc.
Pomachał gwałtownie w stronę podwyższenia. - Laska modlitewna! Jak ona działa? 
Wydaje się zrobiona z metalu, wygląda wręcz na stalową. A najzabawniejsze, że kiedy się 
nad tym dłużej zastanowić, jest to pierwszy metal, jaki widzę od chwili przybycia do 
Gonwonlane. Więc? - zakończył przemowę pytaniem.
Na jej twarzy malował się spokój, w oczach zaś pojawił się uśmiech, by zniknąć po 
chwili. Lecz Holroyd dostrzegł ten cień rozbawienia. Lepiej uważaj - ostrzegł sam siebie. 
Charakter tej kobiety był bez wątpienia niezmiernie skomplikowany. Minęła chwila, a ona 
wciąż nie odpowiadała. Stała tylko, przypatrując mu się badawczo, zagadkowo intensywnym 
spojrzeniem. Jakby próbowała przewidzieć jego reakcję na coś, co nadal ukrywała w swoim 
umyśle. Nagle zbliżyła się do podwyższenia, z którego wyrastała laska modlitewna. Pokiwała 
na Holroyda, a gdy się odezwała, w jej głosie słychać było rozkazujący ton:
- Weź mnie za rękę, a ja ci pokażę, jak modli się prosty lud. Powinieneś się tego 
nauczyć, gdyż to z miliardów takich lasek pochodzi moc boga.
Holroyd potrząsnął głową. Nie odczuwał potrzeby podejmowania nagłej decyzji. Jego 
wola, jego świadomość odgrywały coraz większą rolę. Wiedział już, że nie zamierza z nikim 
współpracować ani też akceptować czyichkolwiek poleceń. Popędzano go dotychczas z 
oślepiającą szybkością, ale to się już skończyło. Ponad wszystko inne potrzebował kilku dni, 
by odzyskać orientację i zaplanować przyszłe działania. Zaczął sobie uświadamiać, że L'onee 
domyśla się powodów jego niechęci. Podeszła do niego.
- Nie bądź głupcem - rzekła poważnie. - Nie ma czasu do stracenia. Zwłoka może 
mieć fatalne skutki.
Nie było sensu odpowiadać. Niebezpieczeństwo bez wątpienia istniało, ale nie miało 
to znaczenia. Po prostu nie leżało w naturze Holroyda brnąć bez zastanowienia w nieznane. 
Dziewczyna wzięła jego milczenie za wahanie. Chwyciła go niecierpliwie za rękę i 
pociągnęła.
i - Chodź - ponagliła. - Nieważne, co chcesz zrobić, musisz się tego dowiedzieć.
Jej siła była zadziwiająca, ale Holroyd uwolnił się ze spokojną stanowczością.
- Sądzę, że zanim uczynię cokolwiek innego, powinienem złożyć wizytę w mieście 
Ptah.
Odwrócił się i bez słowa, nie czekając na to, co ona powie, wyszedł do holu, a potem 
na zewnątrz. Dwa razy obejrzał się za siebie, dopóki niewielki domek był widoczny. Ale nie 
dostrzegł żadnego ruchu, żadnego śladu życia. Milczący niczym siedlisko zła, stał w świetle 
wczesnego poranka, a gdy Holroyd zanurzył się w gęste zarośla, zniknął mu z oczu.


7
Królestwo ciemności

Dżungla była ciepła i wilgotna, i laby się z niej wydostać, należało przez jakąś 
godzinę podążać równym krokiem na zachód. Holroyd przystanął gwałtownie. Wyszedł na 
odkryte zbocze, przed sobą miał długą linię wzgórz, które zasłaniały widok miasta Ptah. Na 
północy rozciągało się ciemne, połyskujące morze, ale on ledwie je dostrzegał.
Jego uwagę przykuwała głównie dolina. Mieścił się tu obóz wojskowy. Roił się od 
ludzi i zwierząt. Holroyd zauważył też liczne budynki i wiele kobiet Ich obecność zastanowiła 
go, ale po chwili zdumienie minęło. Oczywiście! Była to stała warownia z pomieszczeniami 
dla żonatych mężczyzn.
Miał wrażenie, że odbywają się jakieś manewry czy ćwiczenia. Obserwował przez 
chwilę obce mu działania. Wszystko tu przebiegało dość leniwym rytmem. Kawaleria 
dosiadająca grimbów galopowała niespiesznie, jeźdźcy dzierżyli długie, drewniane lance. 
Napotykając grupkę kobiet, niektórzy wyłamywali się z szyku, rozmawiali z nimi przez 
chwilę, po czym ruszali czym prędzej za swoim oddziałem. Z daleka wyglądało to żałośnie, 
choć takie zachowanie musiało mieć jakiś powód.
Jak dolina długa i szeroka, Holroyd widział wszędzie żołnierzy i ich kwatery, lśniące 
w słońcu bielą. Gdyby porzucił zachłanną taktykę Ptaha, powinien przejść nie zauważony. 
Obliczył dystans na jakieś osiem kilometrów - półtorej godziny marszu.
Pokonał już trzecią część drogi, mijając spokojnie grupkę mężczyzn i kobiet, gdy 
rozległ się grzmot ciężkich kopyt. Tuż obok przegalopował hałaśliwie długi szereg grimbów. 
Większość jeźdźców przyglądała mu się ciekawie, ale jeden człowiek - wysoki, dziwnie 
ubrany osobnik w alpejskim kapeluszu z kolorowymi piórami - popatrzył na niego z 
niekłamanym zdumieniem, po czym wstrzymał wielkiego rumaka, wyłamując się z szeregu. 
Pochylił się nisko w siodle.
- Książę Ineznio! - zawołał. - Twoja niespodziewana wizyta ucieszy armię. 
Natychmiast powiadomię marszałka.
Zawrócił wierzchowca ku pobliskiej grupie mężczyzn i kobiet, Holroyd zaś 
przypomniał sobie, co mu na drodze powiedział książę- że Ptah przypomina wyglądem nie 
tylko posąg ze świątyni, ale i żywego człowieka zwanego Księciem Ineznio. Dopięto teraz te 
mgliście zapamiętane słowa zabrzmiały groźnie.
Holroyd wodził po otoczeniu zmrużonymi oczami. Dolina była pełna głosów ludzi i 
zwierząt. Z wszystkich stron otaczali go żołnierze, a w jego kierunku zmierzał tłum oficerów i 
kobiet.
Nie było wyjścia, nie pozostało mu nic innego jak trwać w tej fałszywej tożsamości. 
Gdyby ci ludzie zaakceptowali go jako bieżnia, mógłby poznać dzięki nim szczegóły 
dotyczące armii, a potem ruszyć na front nushirvański. Poczuł nagle niecierpliwość wywołaną 
lękiem i gorącym podnieceniem. Szczegóły nowego wcielenia nie były istotne. Pewność, że 
jego głos nie przypomina głosu Ineznia, nie miała żadnego znaczenia. Był Ptahem, po trzy-
kroć wielkim Ptahem, Ptahem z Gonwonlane.
Zakodował sobie w mózgu swoją nową tożsamość, a potem patrzył z bezwzględną 
pewnością siebie, jak zbliżają się do niego oficerowie i ich damy, potem przystają, kłaniają 
się nisko i czekają na oficjalne powitanie.
Holroyd odezwał się twardo:
- Jestem tu, by obejrzeć manewry i niektóre elementy szkolenia. Niech żołnierze 
ćwiczą dalej.
Powitanie wypadło znakomicie, tyle że była to zasługa Ptaha, nie Holroyda. Nie, 
nawet nie Ptaha, ściśle mówiąc. To myśl o tożsamości Ptaha, z każdą chwilą cenniejszej, 
coraz bardziej zintegrowanej, pozwoliła na wygłoszenie tak aroganckiego zdania. Dostrzegł, 
że w grupie zapanowało odprężenie.
Kobiety były w większości młode i przystojne; przyglądały mu się ze szczerym 
zainteresowaniem. Kilku oficerów, w tym jeden w średnim wieku, z którego kapelusza 
sterczało dziesięć białych i pięć czerwonych piór, podeszło bliżej. Ten w kapeluszu miał su-
rowe oblicze.
- Jesteśmy zaszczyceni, panie - rzekł cichym głosem. - Nie przypominasz sobie 
zapewne naszego spotkania w pałacu, kiedy zostałem ci przedstawiony. Jestem marszałek 
Nand, dowodzący dziewięć tysięcy czterysta trzydziestym korpusem, który niebawem 
wyruszy na front nushirvański.
Marszałek mówił dalej, ale Holroyd, pomimo przemożnej chęci, nie był w stanie się 
skupić. Tożsamość Ptaha zaczęła gasnąć. Jego umysł, jednocześnie oszołomiony i 
zaabsorbowany, był jak korek tańczący na wzburzonych wodach. Dziewięć tysięcy czterysta 
trzydziesty korpus armii. Za jego czasów każdy korpus armii liczył z grubsza od czterdziestu 
do dziewięćdziesięciu tysięcy ludzi. Miał wrażenie, że w tej zielonej, bujnej dolinie widział 
ich znacznie więcej, ale zakładał, że chodzi o mniejszą liczbę. Czterdzieści tysięcy ludzi w 
jednym z dziewięciu tysięcy czterystu trzydziestu korpusów oznaczało z grubsza 
dziewięćdziesiąt cztery miliony razy cztery - prawie czterysta milionów ludzi.
Szok mijał z wolna. Szczerze powiedziawszy, była to skromna armia jak na kraj 
liczący pięćdziesiąt cztery miliardy mieszkańców. Sam Nushirvan ze swoją pięciomiliardową 
populacją powinien wysłać na pole walki miliard ludzi. Holroyd odetchnął głęboko. Ogarnęła 
go radosna fascynacja żołnierza, fascynacja potencjałem militarnym ogromnych, 
przerażających armii. Można by ich nauczyć, pomyślał, taktyki błyskawicznego ataku przy 
wykorzystaniu skrierów jako samolotów, a grimbów jako czołgów.
Z każdą minutą ogrom tego niezmierzonego lądu stawał się coraz bardziej oczywisty - 
a także chęć, by nie dać się zabić i żyć tu, naprawdę żyć. Holroyd-Ptah, boski władca 
Gonwonlane...
- Jeśli zechcesz udać się tędy, Wasza Wysokość - mówił marszałek - rozkażę 
podstawowym jednostkom ćwiczyć, byś mógł to zobaczyć. Z trzystu pięćdziesięciu tysięcy 
oficerów i żołnierzy mojego korpusu...
Ilu? - zdumiał się Holroyd, ale nie wyrzekł tego na głos. Uświadomił sobie, że 
zrównał się z generałem i że idą teraz noga w nogę, umysł zaś znów zaczyna pracować na 
wysokich obrotach. A zatem początkowe obliczenia należy powiększyć dziewięciokrotnie. 
Trzydzieści sześć miliardów ludzi, nie wliczając tych z jednostek powyżej dziewięć tysięcy 
czterysta trzydziestego korpusu. Było to niemal dziesięć razy tyle, co wszystkich ludzi na 
ziemi w 1944 -największa armia na największym lądzie, jaki kiedykolwiek istniał. Jego 
armia, jego ląd, gdyby tylko mógł je posiąść, gdyby zdołał pokrzyżować knowania bogini, 
pokonać jej ambicję i wziąć to, co należało do niego.
Tuż obok odezwał się cicho kobiecy głos:
- Jestem tutaj, Ptahu, w nowym ciele, by służyć ci pomocą... i radą.
Słowa kobiety odniosły dziwny skutek. Wywołały odrazę, obudziły poczucie 
niestosowności, wiążące się z poprzednimi myślami. Peter Holroyd, Amerykanin, chce 
posiąść świat - cholerny, niedemokratyczny nonsens! Ale czy mógł mieć nadzieję, że uda mu 
się pokonać w sobie samym silną cząstkę Ptaha, która żywiła takie aspiracje? Poczucie 
zwątpienia sprawiło, ze zapałał zimnym gniewem, odwracając się, by zerknąć na nowe ciało 
L'onee. Uspokajał się powoli. Przyjęła teraz postać pulchnej kobiety w średnim wieku; ten 
wybór wzbudził jego zainteresowanie. Zanim zdołał przemówić, L'onee znów wyszeptała:
- Jestem żoną marszałka Nanda. Jego kochanka stoi tam, po twojej lewej ręce. 
Posłuchaj, Ptahu, armia musi zostać poddana reformie i reorganizacji. Widzisz, kobiety nie 
miały wstępu do obozów szkoleniowych aż do chwili, gdy kilka lat temu Ineznia postanowiła 
cię zniszczyć. Chciała się upewnić, że armia nie jest w stanie przeprowadzić ataku, jakiego 
dokonałbyś na Nushirvan, gdybyś kiedykolwiek miał po temu okazję. Ale zbuntowani 
oficerowie przeciwstawili się osłabieniu armii, więc jej stan jest lepszy niż myślisz.
- Moja droga - odezwał się głos marszałka stojącego po drugiej stronie Holroyda - nie 
wolno ci szeptać do Jego Wysokości.
- Mówiłam mu coś ważnego - wydęła wargi. - Czyż me, książę Ineznio?
Holroyd przytaknął z uśmiechem. Poczuł się nagle znacznie lepiej. Gładka odpowiedź 
kobiety ucieszyła go. Odkrywał wokół siebie życie, z każdą chwilą bogatsze. Charakter 
L'onee nie podobał mu się pod wieloma względami, ale przecież próbowała mu pomóc. Starał 
się uświadomić sobie wszystko, co miało jakieś znaczenie. Powiedziała, że jej prawdziwe 
ciało jest uwięzione w lochu... Było mu dziwnie trudno wyobrazić sobie taką sytuację. Po-
myślał, że oczywiście musi ją uratować. Ale jak i kiedy? Było to równie niejasne jak 
szczegóły ataku na Nushirvan. Nie wiedział nawet, gdzie jest uwięziona, a ona nie mogła mu 
powiedzieć.
Prawdę mówiąc, atak na Nushirvan nadal był dość odległy, chociaż niegdyś wydawał 
się absolutnie niemożliwy. Teraz jednak otwierała się jakaś droga, w bliżej nieokreślonej 
przyszłości. Być może podobna okazja zdarzy się, jeśli chodzi o ciało L'onee.
- Ptahu! - To znów ona. - Nie wolno ci tu dłużej pozostawać. Widziałeś już wszystko, 
co ważne. Znasz zasadnicze wady armii, zobaczyłeś też brak dyscypliny wynikający głównie 
z obecności kochanek w żołnierskich kwaterach - sytuacja zaaranżowana celowo przez 
boginię, która pragnie za wszelką cenę cię zniszczyć. Teraz, kiedy już poznałeś tę istotną 
prawdę, nie możesz marnować więcej czasu na oglądanie jednej dwudziestotysięcznej armii, 
którą należy zmienić. Przysięgam, że liczy się każda godzina, każda minuta. Pamiętaj, Ptahu, 
moje ciało leży w lochu ciemniejszym niż ten, w którym tak krótko przebywałeś. Gdyby 
bogini zorientowała się przypadkiem, że nie ma mnie we własnym ciele, zniszczyłaby je, i to 
bezzwłocznie. Wówczas tylko ty, dysponując pełnią swojej siły, mógłbyś sprawić, bym na 
nowo stała się biegunem mocy. Ptahu, dla mojego i twojego dobra chcę zapoznać cię z na-
stępną porcją wiedzy, jaką musisz posiąść, by ocalić swoje i moje życie. Pozwól, Ptahu, że 
zabiorę cię stąd i przeprowadzę przez królestwo ciemności.
Holroyd słuchał jej dotąd niespokojnie, prawie niechętnie, a jednak przyznawał jej 
rację, że zdążył już się zapoznać z najważniejszymi bolączkami armii i że nie ma sensu 
zagłębiać się w szczegóły. Teraz popatrzył na nią zdumiony.
- Królestwo ciemności?- powtórzył jak echo. Skinęła niecierpliwie.
- W ten sposób wydostaniemy się z doliny, O tym, co tu odkryłeś, i tak bym ci 
opowiedziała, nim dzień dobiegłby końca. Posłuchaj, Ptahu, ranek dopiero się rozpoczął, a już 
znaczną jego część zmarnowałeś na ustalenie dwóch faktów: że armia ma wady i że Ineznio 
jest rzeczywistą osobą, którą wiernie przypominasz, nawet brzmieniem głosu. O tym 
wszystkim mogłam powiedzieć ci sama w ciągu dwóch minut Spędź ten poranek ze mną, 
Ptahu, słuchając tego, co mówię. Ucz się rzeczy, które mam ci przekazać. A potem ruszaj ku 
swojemu przeznaczeniu na swój własny sposób. Powiedz, Ptahu, że przejdziesz przez 
królestwo ciemności.
Musisz się zgodzić! Jestem zbyt słaba, by zabrać cię tam siłą; w przeciwnym razie 
uczyniłabym to natychmiast.
Holroyd zawahał się, poruszony jakby wbrew sobie. Miała rację. Jego największym 
problemem od chwili przybycia do Gonwonlane był brak informacji. A niechęć do 
podróżowania z przewodnikiem nie powinna obejmować poranka spędzonego na zadawaniu 
pytań i wysłuchiwaniu odpowiedzi. Być może wcześniej, w dżungli, opuścił L'onee zbyt 
pospiesznie. Tuż obok odezwał się marszałek Nand:
- Proszę, książę, zechciej wymienić pododdział, jaki pragniesz ujrzeć w akcji.
Wymienić pododdział! Holroyd uśmiechnął się ponuro. Tak, śmiało, wymień go. 
Podaj fachową nazwę, by każdy mógł się od razu zorientować, jaki z ciebie specjalista. 
Obrócił się do kobiety i wyszeptał pospiesznie:
- Przejdę przez królestwo ciemności. Co teraz?
Odpowiedzią była rzeczywistość.
Z początku istniała tylko ciemność- Intensywna, nieprzenikniona. A jednak po chwili 
już wiedział, że L'onee jest tuż obok. Jego świadomość wyostrzyła się. Cienie, pomyślał. On i 
kobieta byli jak cienie migoczące nocą.
, Jak daleko?"
Słowa dotarły do jego mózgu, choć były bezdźwięczne i przeznaczone nie dla niego. 
Nie potrafił tego zrozumieć, tak jak nie potrafił zrozumieć, jakim cudem wychwycił jej myśl. 
Jednak wszystko to było całkiem jasne. Jego umysł odznaczał się nadludzką wrażliwością; 
teraz, pełen napięcia, czekał na odpowiedź.
A odpowiedź nadeszła z oddali. Wszelka przestrzeń i czas wydały westchnienie, 
odpowiadając myślą; echa wypełniały bez reszty nieskończenie czarny wir, rozprzestrzeniając 
się we wszystkich kierunkach szybciej niż podobny cieniowi kształt mężczyzny i kobiety.
Dalej, niewolniku!"
, Ale już upłynęły długie lata."
,3ędąjeszcze dłuższe! Dalej! Dalej!"
Noc czasu pogłębiła się. Wieki rozpłynęły się w ciemności i Holroyda ogarnęło 
straszne uczucie, że wieczność jest tak blisko jak ta otaczająca wszystko noc. Zorientował się, 
że jakaś część umysłu kobiety ogarnia coraz większe przerażenie. Jego pierwszą myślą było, 
że jej świadomość dzieli się na dwie odrębne części. Jedna, ogarnięta daremną furią, starała 
się wspomóc ciało, by mogło wykonać stojące przed nim zadanie; druga zaś część była 
niewolnikiem, pozbawionym woli oporu, zależnym od centralnego mózgu gdzieś w dalekiej 
przestrzeni. Bezświetlnymi szlakami wszechświata wstrząsały lęki, które płonęły w 
zniewolonej części jej umysłu: że wszystko stracone, że sama nadzieja musi umrzeć w tej 
czarnej nicości. Jej myśl napłynęła silniej, wyraźniej:
, Jak daleko?"
Dalej, głupcze!"
Lecz przebyliśmy już sto milionów lat."
Dalej, och, znacznie dalej."
Po chwili ten zniewolony kobiecy umysł stał się spokojniejszy, pewniejszy. I długa 
noc dobiegła końca.
Było to dziwne, ten sen o nocy. Holroyd trwał na zacienionej krawędzi świadomości, 
zdumiony dziwnym, wewnętrznym przekonaniem. Co się stało? Starał się odepchnąć od 
siebie niepokojące poczucie dziwności i odepchnąć tę noc, która go otaczała. Wreszcie 
otworzył oczy.
Nie leżał na ziemi, jak mu się zdawało. Jego stopy stały twardo na gruncie; ze swojego 
miejsca widział wiejską dziewczynę Moorę, odwróconą do niego twarzą. Powędrował 
spojrzeniem obok niej, potem wokół niej, chłonąc znajomą scenę - salon w domku pośród 
dżungli, który opuścił kilka godzin wcześniej. Umysł Holroyda poruszyły wspomnienia. Z 
powrotem tutaj. Przywiodła go z powrotem - przez królestwo ciemności. Ale jak?
- Czy ja śniłem?- spytał tępo.
- To była pamięć - odparła dziewczyna.
Zdawało się to w ogóle nie mieć sensu. Holroyd przyglądał się jej badawczo, ale 
dziewczęca twarz była zupełnie pozbawiona wyrazu. Jednak po chwili dodała:
- To pamięć o tym, jak Ptah po raz pierwszy został przywiedziony do Gonwonlane. 
Tylko za twym pozwoleniem i podczas tej podróży mogłam ci pokazać, co się stało. 
Przyznasz, że warto było tego doświadczyć.
Holroyd wciąż stał nieruchomo, odtwarzając co chwila ten obraz... to wspomnienie w 
swoim umyśle.
- Ale ty tam byłaś! - rzekł w końcu i przez chwilę był przekonany, że znalazł jakąś 
fatalną skazę w całej tej historii. - Prawdę mówiąc, to ty mnie prowadziłaś.
Zamilkł, przypominając sobie, jak część jej umysłu została zniewolona, a druga 
buntowała się gniewnie przeciwko rozkazom odległego głosu władcy. Usłyszał cichy głos 
dziewczyny:
- Tak, byłam tam, ale nie z własnej woli. Być może masz teraz pojęcie o mocy, która 
ci się opiera.
Holroyd skinął głową i poczuł, jak pełznie mu po ciele powolny, nieprzyjemny 
dreszcz. Jej wyjaśnienie pasowało do tego, czego właśnie doświadczył, ale nie mógł go 
zaakceptować.
Kobieta, owa istota z przestrzeni, która rozkazywała. Bogini Ineznia! Nie pozbył się 
jej. Już nie była tylko imieniem, była rzeczywistością. Po raz pierwszy Holroyd zdał sobie 
sprawę, że walczy o życie.
Zbliżył się ostrożnie do podwyższenia, z którego wystawała laska modlitewna. 
Sięgając po nią, spojrzał pytającym wzrokiem na dziewczynę, po czym wyciągnął dłoń. 
Skinęła głową i podeszła bliżej. Jej szybka reakcja sprawiła, że Holroyd uśmiechnął się za-
żenowany. Chyba powinien przeprosić za to, że tak nagle uciekł -akurat wtedy, gdy pragnęła, 
za sprawą tejże laski, pokazać mu źródło boskiej mocy. Postanowił jednak, że nie przeprosi, 
gdyż postąpił słusznie. Biorąc pod uwagę okoliczności, niewiedzę, niezwykłość otoczenia, 
było rzeczą zrozumiałą, że nie chciał zaufać nieznajomej. Ryzyko wciąż istniało, ale teraz 
wydawało się bardziej odległe, bo zachowanie dziewczyny jakby potwierdzało jej dobrą wolę. 
Stojąc u jego boku, powiedziała:
- Laska modlitewna jest ważna, ale najpierw chciałabym ci przedstawić pokrótce 
skomplikowane zadania, które są nieodzownym warunkiem twojego istnienia w Gonwonlane. 
Zastanawiałeś się pewnie, dlaczego podbój Nushirvanu jest tak ważny. Chodzi o Tron 
Władzy. Znajdował się początkowo w pałacu-cytadeli, ale -zapamiętaj to dobrze - został 
przeniesiony, a to dlatego, że w chwili, gdy na nim zasiądziesz, odzyskasz całą władzę. 
Przeniosła go bogini Ineznia na kapitel Nushira z Nushirvanu, za pozwoleniem samego 
Nushira. Ona wierzy, że potrafi cię zniszczyć, zanim zdołasz do niego dotrzeć. Posłuchaj, 
Ptahu, jestem absolutnie przekonana, że tylko dzięki inwazji, wykorzystując największą, 
najpotężniejszą armię, jaką kiedykolwiek zgromadzono, masz szansę dotrzeć do tego 
tajemniczego, nie nazwanego kapitelu Nushira i zdobyć boski tron Ptaha. - Dziewczyna 
zamilkła, jakby chciała przydać swoim słowom mocy, po czym ciągnęła z najwyższą powagą: 



-Nadszedł zatem czas na najniebezpieczniejsze działanie. Za wszelką cenę musimy 
przejąć inicjatywę; jak tylko objaśnię ci znaczenie laski modlitewnej, powiem, co według 
mnie powinieniś uczynić w następnej kolejności. A teraz weź mnie za rękę.
Holroyd ujął ostrożnie jej dłoń. Była ciepła, niemal boleśnie żywa, jakby kryjąca się w 
niej siła witalna rozpalała płomień, elektryczny, wibrujący płomień. Pojawiła się myśl: jak 
niezwykłym doznaniem byłby pocałunek z taką kobietą! Spojrzał przenikliwym wzrokiem na 
dziewczynę. Czyżby ta ulotna sugestia spłynęła z jej umysłu do ręki, której dotykał? 
Zdecydował, że nie. Sam był bez wątpienia zdolny do takiej myśli. Obserwował z powagą, 
jak dziewczyna sięga drugą dłonią po laskę modlitewną. W chwili gdy jej palce już, już miały 
dotknąć laski, wstrzymała się i odwróciła.
- Chciałabym ci jeszcze raz dobitnie uświadomić, że przypominasz Księcia bieżnio 
nawet brzmieniem głosu.
- A co to ma wspólnego z... - spytał Holroyd i urwał. W tej chwili palce dziewczyny 
ścisnęły mocno fioletowo zabarwiony metal. Pierwsza fala musiała natychmiast popłynąć 
przez drugą dłoń, trzymającą jego rękę. Zdawało mu się, że dotyka przewodu pod napięciem. 
Zwijał się w milczącej agonii, próbując się uwolnić. Ale jego wysiłki pozbawione były mocy.
Miał dość czasu, by uświadomić sobie, że znów padł ofiarą podstępu.


8
Wspinaczka na Klifie

Z podłogi pałacowego lochu, gdzie leżała skulona, L'onee wciąż widziała boginię 
mężnie. Pogrążona w półcieniu, usadowiona na wielkim tronie, który specjalnie kazała 
przynieść tu przed wieloma dniami, niewielka, kształtna postać Inezni trwała w bezruchu. 
Złote włosy, przypominające koronę, połyskiwały lekko. Tkwiła tak z opuszczoną głową, z 
bezwładnie zwisającymi ramionami -jej esencja z pewnością przebywała daleko od ciała.
Gdy L'onee obserwowała tę nieruchomą postać, poczuła wzrastające napięcie, jakby z 
niezmierzonej nocy napłynął powiew obdarzonego mądrością wichru. Było coraz silniejsze. 
Pomieszczenie wypełniło się mocą. Płomienie, dotychczas nikłe, rozbłysły silniej, oświetlając 
męskie ciało, które spadło z cichym plaśnięciem na kamienną posadzkę. W tym samym 
momencie złotowłosa bogini na tronie drgnęła. Otworzyła oczy i wybuchnęła śmiechem.
Śmiech był dźwięczny, niczym muzyka. Ineznia zsunęła się z tronu i stanęła nad 
ciemnowłosą kobietą. Jej głos płonął triumfem.
- Och, słodka L'onee, mój plan działa. On sądzi, że jestem tobą, i już dał się 
przeprowadzić przez królestwo ciemności, Tym samym najniebezpieczniejsze z pomniejszych 
zaklęć - konieczność pokazania mu, jak Ptah został przeniesiony ze świata Holroyda do 
Gonwonlane - zostało unieważnione. Poczuł też strumień mocy z laski modlitewnej, nie tak 
jak Ptah początkowo zakładał, bezpośrednio, ale przez moje ciało, pozbawiony dwóch 
elementów energii, których celem było poruszenie jego pamięci. - Znów zabrzmiał jej 
melodyjny śmiech, by przygasnąć po chwili, gdy zaczęła mówić: - Zamierzam utrzymać go w 
tym umysłowym pomieszaniu przynajmniej do chwili, gdy trzy kolejne zaklęcia zostaną 
unieważnione. Potem już będzie to bez znaczenia. Istnieje kilka sposobów, by zmusić go do 
anulowania szóstego zaklęcia, pomijając atak na Nushirvan. Co się tyczy siódmego, jeśli uda 
mi się kiedykolwiek położyć ręce na tronie, nie sądzę, by Ptah zdołał na nim zasiąść. Prawie 
zapomniałam, droga L'onee - dodała na koniec. - Dołączyłam twoje imię do długiej listy ludzi 
przeznaczonych na egzekucję, którą to listę Ptah ma podpisać. Nie spodziewam się, by to 
uczynił. Lista ma inny cel - dostarczyć jeszcze jednego powodu, dla którego uzna atak na 
Nushirvan za niezbędny.
L'onee przyglądała się swojej prześladowczym z ciekawością. Dziecięcą twarz Inezni 
wykrzywiał grymas triumfu. Oczy były szeroko otwarte, wargi lekko rozchylone, jednak na 
twarzy malowała się czujność, siła i sprawność. Dwa zaklęcia zniknęły, pomyślała L'onee ze 
znużeniem. Dwa z siedmiu unieważnione. Mogła sobie wyobrazić, jak umiejętnie zostało to 
zrobione. Ineznia, występująca jako L'onee, zdobywająca zaufanie Ptaha, przełamuje jedno 
po drugim zaklęcia, które chronią go przed śmiercią. Starała się zabarwić głos typową dla niej 
nutą ironii:
- A więc udawałaś mnie. Biedna Ineznia! Jak trudna musiała być dla ciebie ta rola! 
Czy kochał się już z tobą, droga Ineznio? Czy przełamałaś i to zaklęcie Ptaha?
Złotowłosa kobieta potrząsnęła przeczącą głową.
- Nie muszę ukrywać przed tobą chwilowego niepowodzenia. Ten głupiec jest głęboko 
moralny.
- Ale taki zawsze był Ptah, pamiętasz? - Głos L'onee był teraz zabarwiony nutką 
złośliwości. - Nie zamierzał akceptować twojego zwyczaju wkradania się w ciała innych 
kobiet.
Dostrzegła, że udało jej się rozpalić w przeciwniczce ogień gniewu. Ineznia dyszała 
ciężko. Oczy połyskiwały niebieskim płomieniem. Po chwili wybuchnęła śmiechem, jasnym, 
zimnym śmiechem.
- Chyba czegoś nie rozumiesz, L'onee - sprowadziłam Ptaha tutaj, do Gonwonlane, o 
całe wieki wcześniej, niż powinien się zjawić. Co więcej, rządzi nim ludzki umysł, umysł bez 
wątpienia silny, który jednak nie zdoła dostosować się do Gonwonlane na tyle szybko, by 
zakłócić moje plany. Ptah obudzi się jutro, sądząc, że uważam go za swojego kochanka, 
Księcia Ineznio, i że nie kto inny jak ty dokonałaś owego podstawienia, by ukazać mu 
nieodzowność ataku na Nushirvan. Niezbyt długo będzie opierał się siłom psychicznym, jakie 
przeciwko niemu uruchomię. Co się tyczy drugiego zaklęcia, konieczności uznania moich 
praw poprzez akt miłosny ze mną... - urwała. Rozległ się znów jej wibrujący, zarozumiały 
śmiech, pełen żarliwej determinacji. - Czy sądzisz, że zdoła mi się oprzeć, kiedy będziemy 
sami w mojej komnacie? Uzna, że podczas pobytu w pałacu jego jedyną nadzieją jest 
udawanie Księcia Ineznio. Zaczynasz może wreszcie rozumieć, dlaczego przez te wszystkie 
lata rozpieszczałam tego głupca Ineznio, posuwając się nawet do tego, że zezwoliłam mu na 
posługiwanie się męską odmianą mojego imienia. Jego podobieństwo do wiecznie odradza-
jącego się ciała Ptaha dowodzi, że warto było tak uczynić. Muszę teraz odejść, L'onee. 
Zabieram go do komnaty Księcia Ineznio, gdzie jutro rano odzyska świadomość. Chciałam, 
by nastąpiło to wcześniej, lecz naruszyłam strukturę czasu i teraz muszę przywrócić 
równowagę.
Gdy się odwróciła, otwarły się kamienne drzwi i do lochu weszło czterech ludzi. 
Uklękli i podnieśli ciało Holroyda. Bogini ruszyła za nimi do wyjścia, ale przystanęła i 
odwróciła się.
- Chcę cię ostrzec - rzekła cicho. - Musiałam posłużyć się tobą jako biegunem mocy, a 
zatem dlatego, po raz pierwszy od wieków, dysponujesz pewnym jej zasobem. Nie opuszczaj 
swojego ciała. Będę tu wracać od czasu do czasu i jeśli zauważę, że jesteś nieobecna, zniszczę 
twoją doczesną powłokę. Nie muszę ci mówić, jak fatalne miałoby to dla ciebie skutki. 
Byłabyś wówczas zależna od tej resztki mocy, jaka ci pozostała, a ta zanikałaby stopniowo. 
W końcu nie miałabyś dość siły, by opuścić ciało, w które zdołałaś wejść, i umarłabyś wraz z 
nim po długim okresie bolesnej agonii. Wiedz również, że od razu się zorientuję, gdy tylko 
wejdziesz w ciało jakiejkolwiek osoby w pałacu - a zatem postępuj rozsądnie. I jeszcze jedno! 
- Uśmiech na twarzy Inezni był zastanawiające szczery. - Wiem, iż żywisz nieśmiałą nadzieję, 
że Ptah tak obmyślił swoje zaklęcia, by zastawić na mnie pułapkę. Jeśli odkryję przez ten czas 
choć jedną - a zapewniam, że dokonam tego bez trudu - natychmiast zniszczę obecne ciało 
Ptaha i spróbuję dokonać wszystkiego od nowa w jego następnym wcieleniu. Lecz nie 
przegram. Będę jedyną i wieczną władczynią Gonwonlane. Pozostawiam cię teraz z tą miłą 
myślą.
Tym razem zniknęła w drzwiach. Loch pogrążył się natychmiast w ciemności.
Ciemnowłosa kobieta długo leżała w otępieniu, świadoma jedynie wilgotnej posadzki 
i lodowatego ciężaru łańcuchów. W końcu pojawiła się myśl: bieżnia, chełpliwa i głupia 
kobieta! A zatem Ptah jest teraz w komnacie Księcia bieżnio. Tak, masz rację, Ineznio. Mam 
w końcu tę odrobinę mocy. Dostatecznie dużo, by go zabić, a tym samym umożliwić mu 
ponowne narodziny.
Było jej trudno opuścić ciało, trudniej niż się spodziewała. Wysiłek, by utrzymać tę 
ludzką postać przy życiu, był niemal zbyt wielki jak na skromne zasoby jej mocy. W lochu 
panował chłód. Trzeba było walczyć o każdą minutę życia, o każdą cząstkę ciepła. Ale oto 
była na zewnątrz, świadoma tego ciała, leżącego pod nią w nieprzeniknionej czerni. 
Albowiem nie istniały w tym bezcielesnym stanie normalne zmysły, nie było wzroku, słuchu, 
dotyku, a jedynie owa doskonała, nieruchoma, lecz elastyczna siła, która stanowiła sam rdzeń 
jej esencji. Był czas, dawno temu, gdy mogła kontrolować swoje ciało ze znacznej odległości, 
kiedy w nim nie przebywała. Lecz siła, która to umożliwiała, opuściła ją przed wiekami.
Przeniknięcie przez ściany było dość łatwe. Znała sposób. Jakże często, w dalekiej 
przeszłości, szybowała w dół owego urwiska, ku dalekiej wodzie i wirowi, który ciskał 
samobójców i nieszczęsnych topielców, niczym szczątki drewna, na skaliste wybrzeże, by w 
czasie przypływu znów wynieść je w morze.
Teraz powoli! Wyczuwała wodę blisko j mocno. Zbyt mocno. Musiała zapuścić się za 
daleko. W końcu dotarła do linii brzegu -z jednej strony napierała na nią woda, z drugiej 
spokojniejszy ląd. Dwukrotnie pojawiło się poczucie czegoś odmiennego, ale za każdym 
razem tak słabe, że musiało nie mieć znaczenia.
I wtedy znalazła swoje ciało.. Trudno było powiedzieć, od jak dawna dziewczyna jest 
martwa, lecz aura życia ulatniająca się z jej komórek była wciąż silna, niemal twarda w 
porównaniu z łagodnym ciśnieniem morza i lądu. L'onee unosiła się, niewidoczna, a po chwili 
była już wewnątrz, jej esencja rozprzestrzeniała się po martwych nerwach. Ciało jakby 
owijało się wokół niej, opierając się życiu całą siłą bezwładnego mechanizmu. Przypominało 
to poruszanie się w lotnych piaskach. Śmierć dla ludzkich istot była czymś tak ostatecznym, 
tak skończonym.
Jak długo leżała w tej bezczasowej nocy - nie umiała powiedzieć. Nie było czasu, nie 
było niczego, tylko to biedne, zniszczone ciało i niepokój śmierci.
Świadomość życia pojawiła się najpierw w cichym pulsowaniu wody, uderzającej 
mrukliwie o skaliste wybrzeże. Potem dało o sobie znać lekkie łaskotanie, które mogło być 
bólem; nie dopuszczała go jednak do swoich zmysłów i czekała. Z wolna zaczęła odczuwać 
na nowym ciele dotyk żwiru, kamieni i piasku. Potem przyszła kolej na ruch; nogi poddały się 
długotrwałemu naciskowi mięśni, ramiona zgięły się, bezruch śmierci zniknął pod naporem 
normalnych funkcji ciała.
Na koniec wydała westchnienie. Ujrzała noc, zniekształcony fragment zachmurzonego 
nieba i wyniosłe urwisko. Jej ciało spoczywało na występie skalnym, między klifem a 
falującą otchłanią morza, po drugiej zaś stronie zatoki widniało miasto pełne świateł. Stłumiła 
w sobie nostalgię, jaką wywołał ten widok, i zmusiła swoje oporne kończyny do działania. 
Stała przez chwilę na chwiejnych nogach, przygarbiona, pod urwiskiem, które majaczyło nad 
nią przygniatająco. Pojawiła się myśl, że ludzkie mięśnie nie zdołają pokonać tak niezmiernie 
stromego zbocza.
Lecz nie można było się cofnąć. Musiała zabić, by ocalić. Znalazła broń, którą 
schowała podczas tych sporadycznych, melancholijnych wypraw, kiedy to zmęczona pobytem 
w lochu spacerowała wzdłuż tego skalistego wybrzeża, gdzie tak wielu utopionych ludzi 
zatrzymywało się na bezsensowny wypoczynek, nim na zawsze porwało ich odwieczne 
morze. Jakże odległy wydawał jej się teraz tamten ostatni spacer!
Wzięła broń i zaczęła się wspinać. Noc wlokła się mozolnie. Chmury sunęły nad 
morzem ku północnemu zachodowi. Przez moment, gdy zmagała się z gigantycznym 
urwiskiem, świeciły na nią z góry gwiazdy. Zawirował szaleńczo nagły wiatr. Napłynęły w 
pędzie chmury, teraz czarniejsze, jakby udały się wcześniej do źródeł deszczu tylko w jednym 
celu - by powrócić i dręczyć L'onee. Spadła rzęsista ulewa. Obmywała jej twarz, dotykała 
odrażająco mokrymi, lodowatymi mackami rąk i ciała. Kiedy wreszcie deszcz ustał, świt, 
który wynurzył się zza zasłony chmur, trwał już od dłuższego czasu.
Słońce wzeszło w płomieniu czerwieni nad mglistym horyzontem. Rozciągała się 
teraz pod nią rozległa przestrzeń, ale w górze wciąż widać było niewyobrażalnie wysokie 
zbocze, nie do zdobycia, wymagające jeszcze więcej siły, jeszcze więcej uporu od jej 
zmęczonego ciała. Śmierć człowieka - jej jedyna nadzieja - wydawała się naprawdę odległa.


9
Pałac- cytadela

Holroyd nie miał poczucia upływającego czasu. W jednej chwili zmagał się z energią, 
która przepływała z przerażającą gwałtownością przez jego ciało wprost z rąk dziewczyny; w 
sekundę później uświadomił sobie, że leży na podłodze dziwnego, oświetlonego słonecznymi 
promieniami pokoju.
Był długi na co najmniej siedemdziesiąt metrów, a szeroki na trzydzieści, lecz po 
chwili Holroyd przestał zauważać jego rozmiary. Pozostało jedynie ogólne wrażenie 
wspaniałości i splendoru. Emanowały nim również umieszczone w rozległym łuku sklepienia 
okna, przez które sączył się blask słońca.
Meble, rzucające wokół blask, wykonane były z palisandru, a kształtem przypominały 
płomienie - krzesła, skórzane kanapy i sofy o pięknie tkanym, starannie dobranym obiciu. 
Wyłożone kasetonami ściany połyskiwały miękkim błękitem jakiegoś zdumiewająco cennego 
drewna. Na drugim końcu niezwykłego pokoju widniał szereg drzwi, niczym klejnoty 
wkomponowanych w układ witraży. Sączył się przez nie blask słoneczny, a za szybami 
ukazywała się oczom patrzącego iluzja drzew - iluzja, gdyż przy takiej odległości nawet 
najbardziej przezroczyste fragmenty szkła nie pozwalały zobaczyć dokładnie, co się za nimi 
znajduje.
Zafascynowany Holroyd najpierw usiadł, po czym z wolna odchylił się do tyłu, 
oszołomiony widokiem, jaki wraz ze zmianą pozycji pojawił się w jego polu widzenia. 
Zbliżała się do niego najdoskonalsza postać - złotowłosa, młoda kobieta. Podobnie jak 
wcześniej nie miał czasu obejrzeć dokładnie pokoju, tak i teraz tylko przelotnie uchwycił 
obraz jej intensywnie niebieskich oczu i zgrabnego ciała w obcisłej, śnieżnobiałej szacie; po 
chwili dotarł do niego głos, słodki, żarliwy i niespokojny:
- Ineznio! Co się. stało? Upadłeś jak ogłuszony will.
Przystanęła, a Holroyd zyskał chwilą, by skupić umysł na jednej rzeczy z całej serii 
ostatnich wydarzeń. Ineznio! Przywarł myślą do tego imienia. Pomyślał z bólem: Umieściła 
mnie w pałacu, podstawiła zamiast Księcia Ineznio".
Powróciło wspomnienie słów L'onee - nadszedł czas na niebezpieczne działanie. Gdy 
tylko to pojął, buchnął w nim płomień odwagi. Czuł się jeszcze przez chwilę nieco 
oszołomiony, ale zaraz powróciła pewność siebie.
- Potknąłem się. Przepraszam - odparł.
Wstał. Pomogły mu miękkie, białe dłonie młodej kobiety. Była silna. Niczym 
tygryska, pomyślał Holroyd, patrząc jak oddala się w stronę drzwi, lecz nie tych szklanych, 
tylko nieprzezroczystych, normalnych. Stanęła w progu, na tle marmurowego holu za pleca-
mi, po czym rzekła:
- Dziś rano Benar przyniesie ci listę przeznaczonych do egzekucji. Mam nadzieję, że 
jesteś już gotów ją podpisać. - Jej niebieskie oczy płonęły. - Jest moją wolą, byśmy położyli 
kres działaniu tych tak zwanych patriotów, którym przyświeca tylko jeden cel: zmusić 
Gonwonlane do wojny z Nushirvanem, a później z Akkadistranem. Wrócę tu, by jeszcze o 
tym podyskutować.
Odeszła. Kiedy drzwi się zamknęły, Holroyd uniósł dłoń, jakby mógł tym gestem 
przywołać ją z powrotem albo wyczarować sens wypowiedzianych przez nią słów - lista 
przeznaczonych do egzekucji". Upłynęła długa chwila, a w jego umyśle nadal panowała 
pustka. L'onee ulokowała go w pałacu, podstawiła w najbardziej niebezpieczny sposób na 
miejsce Księcia Ineznio. Dlaczego? By zapobiec egzekucjom? Albo żeby przekonał się po 
prostu, jak istotne są sprawy życia i śmierci, umieszczone na szalach wagi? Tylko jedno 
wydawało się jasne. Tu, w pałacu, był zdany wyłącznie na samego siebie.
Holroyd przemierzał tam i z powrotem wyłożoną dywanem podłogę. W końcu pojął z 
całą wyrazistością, że należy wszystko pozornie akceptować. Musi dowiedzieć się jak 
najwięcej o sytuacji, zanim opracuje plan dalszego działania. Zawędrował pod drzwi na 
końcu pokoju i popatrzył przez nie. Różnobarwne szkło łagodziło mocny blask słońca, 
zalewający barwny od kwiatów taras, a dalej drzewa, trawę i krzewy. Jeszcze dalej widniał 
mglisty zarys miasta.
Holroyd otworzył drzwi na oścież i wyszedł na zewnątrz. Taras owiewała bryza; 
muskała mu policzki i niosła ze sobą zapach kwitnącego ogrodu. Wyczuwało się również 
silną woń słonej wody. Ale to głównie miasto przyciągało jego wzrok. Fragment, który miał 
przed oczami, przylegał do wybrzeża błękitnozielonego oceanu; cały obraz migotał, jak scena 
oglądana przez ruchomy, zawiły deseń, niczym elementy układanki przebłyskujące zza 
zielonego listowia drzew. Nie wahał się ani chwili dłużej; pokonał w pośpiechu taras i zbiegł 
szerokimi schodami na trawnik, po czym ruszył porośniętym mchem brzegiem strumyka, 
który wypływał spod ziemi i płynął szybkim nurtem pod sklepieniem drzew.
Holroyd stwierdził nagle, że strumień się skończył, przystanął więc gwałtownie. Woda 
po prostu zaszemrała, przebiegła nad skalnym występem i zniknęła. Ruszył ostrożnie przed 
siebie, brnąc przez gęste poszycie. Natrafił na ogrodową ścieżkę, wyłożoną tymi samymi 
płytami co taras, potem na kamienny murek wysokości około metra i wreszcie przepaść.
Zaczynała się tuż za owym murkiem i biegła w dół, w dół, w dół. Holroyd widział 
strugę wody, spadającą kaskadami w tę zdumiewającą otchłań, liczącą co najmniej osiemset 
metrów. Trudno było sobie wyobrazić bardziej odpowiednią nazwę dla takiej przepaści - 
Wielki Klif. Na samym jej dnie majaczył postrzępiony przez skały język morza. Owa zatoka 
nigdy nie mogłaby pełnić roli portu; nawet z tak dużej odległości docierał do niego 
ogłuszający grzmot wściekłej kipieli. Woda pędziła od strony oceanu spienionymi masami i 
wciskając się między dwa skalne przylądki tworzyła zatokę, szeroką na półtora kilometra, 
dalej na trzy, na pięć, a na przeciwległym brzegu zaczynało się miasto.
Morze i urwisko obejmujące jego spienioną furię zajmowały już swoje miejsce w 
zawiłym deseniu wrażeń, który począł formować się w jego umyśle. Jednak przez chwilę 
istniało tylko miasto. Było białe, niebieskie, zielone, czerwone, żółte i nieskończenie 
wielobarwne. Świeciło niczym klejnot rozszczepiający promienie słońca, tyle że w niczym 
nie przypominało niewielkiego kamienia. Stanowiło rozległą panoramę kopułek, kopuł i wież, 
rysujących się niewyraźnie na tle odległego horyzontu. Wyginało się wzdłuż błękitnego, 
potężnego rozlewiska, którego maleńką namiastką była nieujarzmiona zatoka. Dalej widać 
było zarys lasu; gdzieś tam musiała stać owa chatka w dżungli, z której Holroyd został 
wyniesiony w przestrzeń. Roześmiał się cicho. Będzie musiał uważać na tę kobietę, L'onee. 
Już dwukrotnie zwabiła go w niebezpieczne miejsca.
W kamień, tuż obok niego, uderzyła strzała. Utrzymywała się przez chwilę w pozycji 
pionowej, niczym żywa istota, po czym zaczęła spadać powoli, nabierając stopniowo 
szybkości, z powrotem w otchłań, z której nadleciała. Holroyd patrzył w ślad za nią. 
Potrząsnął zdumiony głową; i wtedy kątem oka dostrzegł jakąś postać na niewielkim występie 
skalnym z lewej strony, jakieś siedemnaście metrów niżej. Uskoczył - i w tym momencie 
druga strzała przeszyła powietrze w miejscu, gdzie jeszcze przed chwilą znajdowała się jego 
głowa. Zatoczył się do tyłu, zdążył jednak dostrzec wysoką, szczupłą sylwetkę młodej 
kobiety.
Holroyd poczuł, jak wraz z pierwszym zdumieniem mija strach. Wychylił się 
ostrożnie za kamienny murek i zobaczył, że kobieta przywiera niepewnie do ciemnych 
korzeni, wijących się po pionowej ścianie. Łuk, który tak bezlitośnie miotał w niego strzały, 
teraz był przewieszony przez chude ramię. Kobieta miała też skórzany pas i zatknięty zań 
miecz w pochwie. Patrzył, jak jej palce szukały nowego oparcia - robiła to z takim 
skupieniem, pod groźbą tak straszliwego upadku, że Holroyd instynktownie napinał mięśnie i 
podciągał się wraz z nią.
- Kim jesteś? Czego chcesz? - zawołał.
Odpowiedzią było skrobanie po skale i ciężki oddech - kobieta krok po kroku pięła się 
ku niemu. Holroyd poczuł się nagle samotny. Ogarnęło go nieprzyjemne poczucie 
wyizolowania, jakby sam jeden występował przeciwko całemu światu. Miasto po drugiej 
stronie mrocznej, spienionej zatoki wydawało się odległe i obce. Zerknął odruchowo ku 
pałacowi. Biały, długi i niski budynek migotał zza zielonej bujności ogrodu. Nigdzie nie 
widać było najmniejszego nawet ruchu. Nie docierał stamtąd żaden dźwięk, choćby 
najmniejsze drgnienie życia. Niczym starożytny, martwy zabytek z jakiejś zapomnianej epoki, 
stał wysoko ponad niespokojnym morzem. Wiekowy i martwy. I tylko on, Holroyd, i ta 
kobieta, która chciała go zabić, byli prawdziwi i żywi.
Zobaczył, że kobieta odpoczywa, oplatając dłonią gruby korzeń. Spojrzała w górę; jej 
wykrzywiona twarz, oddalona od niego o niecałe sześć metrów, wyglądała tak przerażająco, 
że Holroyd cofnął się odruchowo. Kobieta zawołała do niego chrapliwym głosem:
- Nie przejmuj się moim wyglądem. To przez tę długą wspinaczkę. Przyjmij, proszę, 
moje przeprosiny. Nie poznałam cię. Sądziłam, że zauważył mnie jakiś strażnik.
Holroyd uśmiechnął się lekko. Nieśmiertelny Ptah nie musiał martwić się strzałami. 
Chodziło o to, by się dowiedzieć, dlaczego ta kobieta chciała zabić Księcia Ineznio i dlaczego 
uważała, że przeprosiny coś zmienią. Patrzył, jak podąża ku niemu z wysiłkiem. Gdy dzieliły 
ją od niego trzy metry, ujrzał brudną, obszarpaną, żałosną istotę. Rzadkie włosy miała 
pozlepiane błotem, a szare spodenki i bluzę poplamione szlamem i wodą ze spienionego mo-
rza pod jej stopami. Wyglądała, jakby była u kresu fizycznej wytrzymałości. Holroyd 
zmarszczył czoło. Co miał z nią zrobić? Nie mógł ryzykować i dopuścić do tego, by znowu 
do niego strzeliła. Ciało Ptaha było może odporne, ale mimo wszystko odczuwało ból. Kiedy 
kobieta dotarła do występu tuż pod kamiennym murkiem, powiedział cicho:
- Lepiej rzuć łuk, strzały i miecz w dół urwiska. Nie pozwolę, byś weszła tu 
uzbrojona. Dla własnego dobra uczyń to szybko, a wtedy ci pomogę.
Kobieta potrząsnęła głową. Odezwała się z pasją:
- Nie pozbędę się miecza. Raczej rzucę się w przepaść, niż trafię żywa w ręce 
pałacowej policji. Oddam ci łuk i strzały, tym sposobem będziesz mógł trzymać mnie na 
dystans. Ale miecz zatrzymam.
Nie potrafił przełamać jej uporu. Wyjął z drżącej kobiecej dłoni hak i strzały, i po 
minucie zmagań wciągnął ją na górę. Osunęła się na kamienny murek, ale był to tylko 
podstęp, który pozwolił jej sięgnąć ukradkiem po miecz, a potem rzucić się na niego znienac-
ka. Żadne zwierzenie mogło jej dorównać szybkością ani przebiegłością.
Holroyd odskoczył do tyłu, upuszczając łuk i kołczan. Chwyciła je i cisnęła przez 
ramię w stronę urwiska. Broń zniknęła w otchłani. Po chwili znów go zaatakowała. Kościste 
ciało wygięło się, gdy pchnęła mieczem. Jego ostrze o włos minęło Holroyda, który wykonał 
błyskawiczny unik. Lepiej już panował nad stopami, lecz, o dziwo, ona była szybsza od 
niego. Ominęła jego zręczne palce niemal odruchowo. Chybiłaby i tym razem, ale Holroyd 
uświadomił sobie niepokojący fakt: jej miecz był wykonany z błyszczącego drewna. Ż 
drewna!
Myśl, że broń nie jest zrobiona ze stali, spowolniła jego ruchy. Drewniany czubek 
trafił go w pierś po prawej stronie. Ból nie miał znaczenia. Za sprawą instynktu, a nie 
świadomego działania, Holroyd chwycił za ostrze. Złapał je pośrodku, między rękojeścią a sz-
picem, i jednym szarpnięciem wyrwał z dłoni kobiety, która wpatrywała się dzikim wzrokiem 
w swoją broń.
- Magiczny kij nie zrobi ci krzywdy - wymamrotała.
- Magiczne co?! - zawołał Holroyd. Po chwili uświadomił sobie, co miała aa myśli. 
Ostrze miecza, ożywione jakąś wewnętrzną energią, łaskotało go w palce, wibrując niczym 
kamerton. Początkowo ogrzewało, potem aż paliło mu dłoń swoim pulsowaniem. Podobnie, 
tyle że słabiej, odbierał dotyk ręki L'onee, gdy ściskała laskę modlitewną. Holroyd upuścił 
miecz, jakby to był rozżarzony węgiel. Zanim zdołał odzyskać równowagę, kobieta podniosła 
broń z ziemi i cisnęła w przepaść. Odwróciła się gwałtownie do Holroyda.
- Słuchaj uważnie. Kij powinien był cię zabić, jednak tak się nie stało. 
Prawdopodobnie dlatego, że gdzieś tam są kobiety -machnęła ręką ku dalekiemu 
horyzontowi, na południu i wschodzie -które modlą się do swoich lasek. Jest ich żałośnie 
mało - mówiła dalej poważnym tonem - ale tak dużo czasu upłynęło od chwili, gdy kobietom 
zabroniono się modlić, że można żywić pewną nadzieję. Musisz, Ptahu, pomyśleć o tym. 
Musisz...
- Ptah! - zawołał Holroyd. Aż do tej chwili był absolutnie przekonany, że ta kobieta 
uważała go za księcia Ineznio. Zastanawiał się cały czas, jak Ineznio powinien odbierać jej 
słowa.
Ktoś obcy poznał zatem jego sekret- i nagle wydało się to przerażające. Był tak 
zszokowany, że nie potrafił nawet o tym myśleć. Wpatrywał się tępo w kobietę. Wyraz jego 
twarzy musiał być dziwny, gdyż powiedziała szybko:
- Nie bądź głupcem. To, że mnie zabijesz, nic ci nie da. Weź się w garść i posłuchaj: 
może zdołam ci pomóc. Nie tutaj, nie teraz. Muszę opuścić pałac, więc jeśli zechcesz dać mi 
rozkaz wejścia do zagrody dla skrierów... - urwała, by po chwili dokończyć: -Blankiety 
rozkazów znajdują się w twoim apartamencie. Wystarczy, że udasz się za mną.
Holroyd zrobił tak, jak chciała - poszedł za nią do pałacu. Miał wrażenie, że to sen - ta 
kobieta, która go znała, która próbowała go zabić i która teraz, zupełnie niewzruszona, 
całkiem słusznie zakładała, że bez słowa protestu pozwoli jej odejść.
Patrzył z powagą, jak kobieta wślizguje się zwinnie do najbliższego pokoju. Ukazała 
się po chwili, niosąc sztywną kartkę papieru z wytłaczanym tekstem, dziwaczne, długie pióro 
o szklanym czubku i zmatowiały metalowy pierścień.
- Lepiej wsuń go na palec - doradziła, wyciągając ku niemu pierścień. - To wielka 
pieczęć Księcia Ineznio, da ci władzę, która ustępuje jedynie władzy samej Inezni.
Holroyd stłumił nieodpartą chęć zaprzeczenia, chęć przekonania tej kobiety, że on, 
Holroyd, ponad wszelką wątpliwość nie jest Ineznio. Było zbyt późno na wyjaśnienia. Wziął 
od niej pierścień. Nie uszedł jego uwadze fakt, że mówiąc o bogini użyła jej imienia. Kim ona 
jest? - pomyślał. Nie L'onee. Jej osobowość była zbyt ludzka, a to, co robiła, stało w 
sprzeczności z normalnym porządkiem rzeczy.
Kobieta skończyła pisać.
- Przyciśnij tu pierścień - nakazała cicho.
Holroyd posłuchał bez słowa sprzeciwu. Myślał o grożącym mu niebezpieczeństwie, o 
kobiecie, która znała jego sekret Byłby milion razy bezpieczniejszy, gdyby ktoś zabrał ją stąd 
i zrzucił z urwiska. Jednego był pewien - nie mógł pozwolić jej odejść, nie dowiedziawszy się 
wpierw, kim jest i jaki cel jej przyświeca. Podniósł dokument, trzymając go z dala od jej 
wyciągniętej dłoni. Już otworzył usta, by zadać pierwsze pytanie, gdy zapukano gwałtownie 
do drzwi prowadzących na korytarz.
Holroyd, odwracając się z przestrachem, poczuł, że kobieta wyrywa mu papier z dłoni. 
Zwrócił się ku niej gwałtownie, wyciągając rękę po dokument, ale ona już biegła szybko w 
stronę innych drzwi. Otworzyła je na oścież. Holroyd dostrzegł marmurowy korytarz; kobieta 
przystanęła i odwróciła się. Tkwiła nieruchomo w miejscu - wysoka, chuda, niezgrabna 
postać o nagich, zabłoconych nogach, odziana w postrzępione spodnie i koszulę.
- Przykro mi, Ptahu, że mogę zdradzić ci tak niewiele. Moje wargi są zapieczętowane 
tak mocno, że... że... - było jej trudno mówić, zaczęła się dławić. Kiedy odzyskała głos, 
słychać w nim było niewątpliwą szczerość. -Ptahu, ona jest bardziej niebezpieczna, niż 
mogłyby na to wskazywać jej obecne działania czy słowa. Uważaj! Kimkolwiek jesteś, Ptahu, 
bez względu na twoją obecną tożsamość, jeśli możesz odzyskać pełnię boskiej mocy Ptaha, to 
będzie ona już zawsze należała do ciebie. I będziesz mógł posłużyć się nią, jak zechcesz. Z 
wszelkich rzeczy, jakie powinieneś uczynić, najpierw musisz odzyskać tę moc. Nie myśl o 
niczym... -Znów straciła głos. Potrząsnęła głową, spróbowała ponownie i uśmiechnęła się 
słabo. - Sam widzisz, że na niewiele ci się tu przydam - zakończyła. - Powodzenia, Ptahu.
Zamknęła za sobą drzwi. Holroyd znów posłyszał pukanie. Zaczął się niecierpliwić, 
ale po chwili uświadomił sobie, że to drobnostka, że nie jest ważne, kto dobija się do drzwi. 
Był Ptahem. Po raz pierwszy odkąd znalazł się w pałacu, właściwie po raz pierwszy w ogóle, 
dotarło do niego, że Holroyd był Ptahem. Każde zwycięstwo, odniesione przez Ptaha, było 
jego zwycięstwem. Musi zwyciężyć. Na myśl o własnym niewyobrażalnym przeznaczeniu 
wstrząsnął nim nagły dreszcz. Znów rozległo się pukanie i myśli się rozwiały. Wzruszył 
ramionami.
- Wejść - nakazał.
Do pokoju wkroczyła żwawo potężna kobieta z włócznią w dłoni. Zasalutowała i 
stuknęła obcasami sandałów.
- Kupiec Mirów, wielki Ineznio - powiedziała. - Mówi, że sama bogini go do ciebie 
przysłała. Czy mam go wpuścić?
Holroyd stał nieporuszony, coraz chłodniejszy, coraz twardszy. Jego obojętność była 
niemal dotykalna. Kupiec. L'onee, sprowadzając go tutaj, musiała wiedzieć, że zjawi się jakiś 
Mirów. Chciała, żeby się z nim spotkał, żeby czegoś się dowiedział. Postanowił, że się dowie.


10
Księga Śmierci

Wejście Mirowa poprzedził dziwny odgłos, jakby zepsutych miechów kowalskich. 
Ów odgłos dochodził nie wiadomo skąd; przybliżał się coraz bardziej, aż w końcu okazało 
się, że jest to ogłuszające dyszenie potężnego, tłustego mężczyzny. Kolos wtoczył się przez 
drzwi, z wdziękiem słonia ukłonił się w pas i rzekł służalczo:
- Wielki Ineznio!
Holroyd popatrzył na niego lodowatym wzrokiem.
- Czego chcesz?
Zmiana, jaka zaszła w tłustym osobniku, była zdumiewająca. Opadła z niego wszelka 
ogłada, a prawdziwy charakter pojawił się na mięsistej twarzy. Zamknął za sobą drzwi; po 
chwili, niczym wielki ślimak, przysunął się do bieżnia i wymamrotał płaczliwym głosem:
- Mój panie Ineznio, trudno się z tobą umówić. Już od trzech dni mam skarb Zardy. 
Właśnie spotkałem na korytarzu boginię. Jej Boskość powiedziała mi, że dziś mnie 
przyjmiesz. Mogę mieć nadzieję?
- Tak -odparł Holroyd. Zupełnie go to nie interesowało; obojętne mu było, o co tu 
chodzi. Nie zdołałby w ciągu godziny czy nawet dnia poznać dość szczegółów tej sprawy, by 
podjąć odpowiednią decyzję. Zauważył, że pękaty osobnik kłania się i uśmiecha głupkowato.
- Jeśli zechcesz towarzyszyć mi do Sali Handlowej i położyć pieczęć na dokumencie 
dostawy, jak zwykle...
Korytarzem, gdzie drzwi pilnowały uzbrojone we włócznie strażniczki, przeszli do 
ogromnej, białej sali, pełnej mężczyzn noszących worki do wielkiej kamiennej wagi. Byli też 
inni mężczyźni, w tym jeden z długim nosem, o blisko osadzonych oczach i służalczych 
manierach, który powiedział:
- Tędy, wasza ekscelencjo. Zaczniemy, gdy tylko wasza ekscelencja spocznie.
Mężczyźni bezustannie opróżniali u jego stóp worki; wypadały z nich nieregularne 
kawałki ciemnobrązowej, metalicznej substancji, która, jak się zdołał zorientować, była rudą 
żelaza. Holroyd poczuł krótkotrwałe zainteresowanie. Żelazo skarbem? 
A zatem nie mylił się. W Gonwonlane odczuwano boleśnie brak 
tego surowca, używanego do wyrobu lasek modlitewnych, które podtrzymywały moc bogini. 
Przez dwieście milionów lat marnotrawny człowiek wyczerpał zasoby rudy żelaza na swojej 
planecie.	
- Gdzie ten dokument, 4 którym wspominałeś? - zwrócił się do Mirowa.
Przyniósł go człowiek o obliczu sępa i podał Holroydowi z głębokim ukłonem.
- Och, wielmożny Książę Ineznio, dla człowieka na twoim stanowisku musi być 
męczące uczestniczenie w tak nudnym obrzędzie. Dopilnuję, byśmy otrzymali cały przydział 
naszego żelaza.
Mirów odprowadził go do drzwi, co było irytujące.
- Każę mojemu posłańcowi poinformować Zardę, że obiecałeś... a oto Benar, minister 
wojny. Będzie równie zadowolony jak Zarda. Witaj, Benarze.
Holroyd skinął głową starszemu, korpulentnemu mężczyźnie, który mu się nisko 
ukłonił. Część umysłu mówiła mu: jeszcze jeden z tysiąca takich jak Mirów, trzeba go 
wysłuchać. Starszy człowiek miał wykrzywione grymasem wargi, zapadnięte policzki, a pod 
oczami ciemne wory. Zapewne był osobnikiem równie nieciekawym jak Mirów, robotnicy i 
długonosy sęp w ludzkiej skórze. Natomiast czujna, uważna cząstka umysłu Holroyda skupiła 
się na słowach, wypowiedzianych wcześniej przez Mirowa: Zarda z Akkadistranu będzie 
zadowolona z tej obietnicy.
Stwierdził, że zastanawia się nad zagadkowymi elementami całej sprawy, idąc obok 
starego człowieka, który opowiadał coś nieprzerwanie falsetem. Skarb od Zardy z 
Akkadistranu, która, według pisma dostarczonego mu przez Tara, była odpowiedzialna za 
różne przestępcze działania. Skarb w zamian za obietnicę... Idący tuż obok Benar zaczął teraz 
mówić mocniejszym głosem, który dotarł wreszcie do Holroyda:
- Jestem zadowolony, że wyraziłeś zgodę. Zgładzić całą bandę, to jedyna metoda.
- Co takiego? - spytał ostro Holroyd. - O co chodzi? Benar popatrzył na niego, po 
czym odparł zarozumiale:
- Wyciąć chorą tkankę, oto czego nam trzeba. Mam przygotowaną listę, jest na niej 
każdy oficer, który kiedykolwiek wyraził pochwałę ataku na Nushirvan - takich trzeba 
wykończyć. To jedyna skuteczna metoda, by spełnić twoją obietnicę, że nasze oddziały nie 
będą interweniować, gdy przestępcy wynajęci przez Zardę pojawią się tutaj i porwą tych 
łajdackich rebeliantów i ich rodziny.
Holroyd poczuł, że budzi się w nim zainteresowanie. Był coraz bardziej świadom 
swojego celu, choć nie widział go jeszcze zupełnie jasno. Prawdę mówiąc, okrywała go tak 
gęsta mgła, że wydawał się niepokojący; Holroyd czuł się jak pełen chęci działania człowiek, 
który w smolistej ciemności natrafił na ścianę nie do przebycia i albo zrezygnuje, albo 
zniszczy ją doszczętnie.
Zaprowadzono go do wielkiej sali o ścianach obwieszonych mapami. Rozpoznał je: 
Gonwonlane, Nushirvan, Akkadistran -wszystkie krainy, przedstawione o wiele bardziej 
szczegółowo niż w książkach. Lecz on ledwie raczył rzucić na nie okiem. Usiadł i wlepił 
wzrok w księgę wielkości urzędowego rejestru, która leżała przed nim na biurku. Dobrze było 
tak siedzieć i podsumowywać w myśli: Zarda, która przysyłała skarb w zamian za prawo 
porywania obywateli Gonwonlane bez interwencji ze strony wojska i zdumiewająca zdrada 
bogini wobec rządzonego przez nią ludu. Poczuł chłód i zawziętość, ale nie gniew. To właśnie 
miała na myśli L'onee. Dlatego tu był. Sądziła, że nie pojmuje, jak ważny jest atak na 
Nushirvan. To prawda. Dotąd tego nie pojmował. Człowiek o imieniu Benar mówił dalej:
- Jak widzisz, jest to długa lista. Nie pominęliśmy ani jednego podejrzanego.
Ten komentarz, jak podejrzewał Holroyd, miał nakłonić go do wypowiedzenia słów 
pochwały. Lista, według ministra wojny, zasługiwała na uznanie już ze względu na swoją 
dokładność i rozmiary. Benar puszył się jak paw, patrząc wyczekująco na Holroyda.
Holroyd przekartkował księgę, zatrzymując się mniej więcej w połowie. Stronice 
pokrywało drobniutkie pismo - siedem, osiem, dziewięć, dziesięć kolumn nazwisk na jednej. 
Przeliczył pozycje w jednej kolumnie z całą precyzją, na jaką pozwalały stłumione emocje - 
każda liczyła czterdzieści nazwisk. A to oznaczało czterysta na każdej stronie. Przewrócił 
kartkę i westchnął cicho. Po drugiej stronie też była zapisana, równie drobnymi literami, 
liczba nazwisk tez się zgadzała. Byłoby rzeczą interesującą poznać dokładną cyfrę. Nie miało 
to o& prawda większego znaczenia. Ten masowy mord, jaki tu planowano, nie zmieniłby 
swojego charakteru, bez względu na dokładne określenie jego rozmiarów. Mimo to Holroyd 
zapytał Benara.
- Tysiąc osiemset stron - odparł stary człowiek. - Mówiłem, panie, że byliśmy 
dokładni. Wykorzenimy nielojalność do końca.
Czterysta razy tysiąc osiemset, pomyślał z bólem Holroyd. Czterysta razy... Nadal nie 
wiedział, ile to jest. Tysiąc osiemset pomnożone przez czterysta...nie, nie tak należało to 
obliczać. Spojrzał na księgę: czterdzieści centymetrów na dwadzieścia cztery na dziesięć. 
Osiem tysięcy centymetrów sześciennych martwych ludzi. Holroyd wyciągnął z ponurą miną 
rękę i uniósł księgę. Była ciężka, ważyła około czterech kilogramów. Waga rejestru trzyma-
nego w dłoni podsunęła mu pewną myśl.
- Wezmę księgę ze sobą - powiedział z udaną obojętnością. -Widzi pan, muszę 
sprawdzić, czy na liście znajdują się pewne nazwiska. Minie trochę czasu, zanim je sobie 
przypomnę.
Już zamierzał odejść, przekonany, że wszystko zostało należycie wyjaśnione, gdy 
zatrzymał go głos tamtego.
- Zapewniam, panie, że listy zostały dokładnie sprawdzone pod kątem nazwisk 
wyższych oficerów i tych, którymi specjalnie się interesujesz. Pozostawiono jedynie nazwiska 
oczywiste - generała Maarika, pułkownika Dilina i innych.
- Wezmę jednak księgę do swoich apartamentów i tam przejrzę - zarządził Holroyd.
Odwrócił się i korytarzem dotarł do swoich apartamentów. Zamykał za sobą drzwi, 
gdy ujrzał złotowłosą boginię.
Siedziała przy małym stoliczku, zastawionym półmiskami.
- Usiądź, Ineznio - rzekła. - Chcę z tobą pomówić o egzekucjach. Jakiś czas temu 
minister policji wysunął pewną sugestię, która mnie zafascynowała; planuje wysłać cię na 
front nushirvański, byś dokonał pozorowanego ataku, który zadowoli wszystkich 
malkontentów. Lecz usiądź, mój drogi. Omówimy tę kampanię nad filiżanką niru.


11
Pierścień władzy

Upłynęła chwila, zanim Holroyd przywykł do obecności bogini i pojął wypowiedziane 
przez nią słowa. Jego umysł, pogrążony początkowo w zupełnej czerni, zaczął cofać się przed 
rzeczywistością, którą uosabiała. Ale powrócił. Powrócił.
Teraz Holroyd widział boginię inaczej. Przedtem był oszołomiony 
bezceremonialnością, z jaką został wrzucony w krąg jej oddziaływania, a kiedy nagle odeszła, 
pozostały mu jedynie ulotne wrażenia. Jego przybycie do pałacu, tak jak to teraz widział, 
przypominało szkic, który, choć dokładny w ogólnych zarysach, wymagał jednak 
uzupełnienia szczegółów. Dziecięca twarz, drobne, wspaniale ukształtowane ciało, niebieskie 
oczy - były takie, jak zapamiętał. Zamiast białego peniuaru, bogini miała na sobie długą 
suknię o barwie błękitu, który współgrał z kolorem jej oczu. Tyle, że przedtem wydawała się 
Holroydowi postacią ze snu. Teraz była rzeczywista, żywa i znajdowała się tutaj - bogini 
Ineznia.
- Usiądź, Ineznio - powiedziała miękkim głosem. - Jesteś bardzo dziwny dzisiejszego 
ranka, przyglądasz mi się tak badawczo.
- Myślę o tym, co mi powiedziałaś - usłyszał Holroyd samego siebie. W 
rzeczywistości nie uchwycił jeszcze znaczenia jej słów, ale odpowiedź zabrzmiała sensownie. 
Usiadł ostrożnie i zauważył, że bogini wpatruje się w niego oczami o zagadkowym, bynaj-
mniej nie dziecięcym wyrazie. Zdawało się, że odmieniło to w jakiś sposób jej wygląd. 
Holroyd usiłował za wszelką cenę odkryć istotę tej różnicy, ale nie mógł.
Gdy znów na nią spojrzał, zrozumienie pojawiło gwałtownie. Uważaj, ty 
niewiarygodny idioto, pomyślał. To nie jest zwyczajna kobieta. Lecz trudno było to pojąć w 
całej pełni, jeszcze trudniej zrozumieć wszelkie implikacje, prócz... Ostrzegawcza myśl uru-
chomiła cichy dzwonek alarmowy, zrodziła przekonanie, że nie wolno mu już dłużej milczeć.
         - A więc chciałabyś, żebym przypuścił pozorowany atak na Nushinran?
Nie mógł mówić dalej, bo po raz pierwszy uświadomił sobie dokładnie, co znaczyły 
jej słowa. Był coraz spokojniejszy. Czuł niemal, jak jego umysł wchłania w siebie wszelkie 
możliwości. Mogłoby to być takie proste, pomyślał wreszcie.
Bogini zaś mówiła dźwięcznym głosem:
- Wyślę posłańców, którzy obwieszczą, że razem ze sztabem wyruszysz jutro na front. 
Wszystkie świątynie otrzymają rozkaz udostępnienia swoich sił na twoje wezwanie, będą też 
musiały przygotować się na zakwaterowanie i obsługę żołnierzy. Zapasy żywności i amunicji 
zostaną wysłane na front wszelkimi dostępnymi środkami. Ważne jest w tej całej operacji, by 
przekonać wszystkich, że toczy się wielka wojna i upewnić się jednocześnie, że rebelianci 
znajdą się na lewym skrzydle, gdzie zostaną odcięci przez siły specjalne, a następnie 
zniszczeni na wulkanicznych grzęzawiskach i w górach, które zajmują w tym regionie setki 
kanbów kwadratowych. Pokażę ci za chwilę, co dokładnie mam na myśli...
Holroyd słyszał każde słowo, ale niezbyt wyraźnie. Siedział pogrążony w cichym 
zamroczeniu. Była w nim i radość i niechęć tak gwałtowna, że aż raniła. Była też lodowata 
wściekłość i była przyjemność - ta pojawiła się na ostatku. Inne doznania wydawały się 
trwalsze, nie mogły jednak dorównać intensywnością owemu uczuciu diabolicznej radości na 
myśl o propozycji, jaką mu przedstawiła Ineznia: fałszywego ataku na Nushirvan. O Diyanie, 
o Kolio, o boski Radzie! Atak na Nushirvan pod auspicjami bogini. Przygotowania bez 
wzbudzania czyichkolwiek podejrzeń.
Myśl urwała się. Ponad stołem wysuwała się biała dłoń z palcem wyciągniętym ku 
jego głowie.
- Chodź ze mną - usłyszał pieszczotliwy głos bogini. - Pokażę ci. - Palec niemal sięgał 
jego czoła. - Trzymaj głowę wysoko i chodź ze mną.
Pierwszym odruchem było cofnąć się gwałtownie przed... sam nie wiedział przed 
czym. Ale nie ośmielił się. Miał jeszcze czas na gorzką refleksję- powinien był pamiętać, że 
miał do czynienia z boginią obdarzoną władzą tak wielką, że nawet L'onee, zdolna splątać 
strukturę czasu, lęka sięj ej. Palec kobiety dotknął jego czoła.
- Chodź ze mną!
Nie dokonała się żadna zmiana. Bogini patrzyła na niego, a kremowa skóra wokół 
oczu zmarszczyła się w grymasie niezadowolenia.
- To dziwne - zauważyła. - Czuję przeciwdzia... - urwała w połowie słowa i cmoknęła 
językiem. Usiadła i spojrzała na niego zdumiona.
Holroyd odzyskał głos.
- O co chodzi?
- Nic, nic.
Potrząsnęła niecierpliwie głową, jakby chciała przekonać samą siebie.
Holroyd czekał. Nie było jasne, czego się spodziewała. Natomiast powód, dla którego 
jednak czegoś się spodziewała, był zupełnie jasny. Moc Ptaha, wtłoczona w osobowość Petera 
Holroyda, mogła ulec stłumieniu, lecz takie wewnętrzne połączenie człowieka i boga nie 
mogło być wyłącznie ludzkie. Cokolwiek bogini miała na myśli, każąc mu iść ze sobą, 
gdziekolwiek pragnęła się z nim udać, jego dwie osobowości wymagały, z natury rzeczy, 
odrębnego potraktowania przez jej boską władzę. Miał zostać zdemaskowany. Poczuł gorąco, 
a zaraz potem chłodne opanowanie.
- Powiedz mi, Ineznio, co robiłeś od chwili, gdy widziałam cię po raz ostatni? - 
powiedziała kobieta ostrym tonem. Jej oczy iskrzyły się jak roztańczona błękitna woda 
schwytana w sieć promieni słonecznych. Trudno było na nią patrzeć, na jej twarz jakby 
otuloną świetlistą mgiełką, pulsującą i migoczącą. Zdawało się, że to światło nie ma swojego 
źródła, lecz płynie z powietrza.
- Od chwili, gdy widziałaś mnie po raz ostami! - powtórzył jak echo Holroyd, głosem 
tak lodowatym, ze sam poczuł dreszcz. -Niech pomyślę! Najpierw wyszedłem do ogrodu - 
zaczął. - Kiedy wróciłem, czekał już na mnie Mirów. Poszedłem z nim, żeby skontrolować 
dostawę skarbu Zardy, potem...
Przerwał. Jej oczy znów się zmieniły. Wyglądały jak okrągłe, modre jeziora pod 
zachmurzonym niebem, lecz w ich głębiach błyskały elektryczne, niebieskie iskierki. Te oczy 
przyglądały mu się -nie jego twarzy, lecz dłoni. Lewej dłoni.
- Kto ci to dał? - spytała ostrym jak brzytwa tonem. - Kto ci dał ten pierścień?
- Pierścień? - powtórzył Holroyd. Wpatrywał się w matowy klejnot, zbyt 
oszołomiony, by powiedzieć coś więcej. Uchwycił wreszcie wątek i zaczął: - O co chodzi, to 
tylko...
Przerwał mu jej dźwięczny, uroczy śmiech ożywiający nieskazitelne, młodzieńcze 
rysy. Jedna tylko rzecz wzbudziła jego niepokój. Jej oczy znów były inne: wciąż niebieskie, 
lecz teraz płonęły piekielnym, nieludzkim gniewem, a głos miał w sobie gwałtowność 
morskiego sztormu, chłoszczącą, diabelską moc żywiołów. Krzyknęła:
- Kto ci to dał? Kto? Kto?
- bieżnia! - odpowiedział łagodnie Holroyd. Chociaż zszokowany, czuł, że panuje nad 
sytuacją, Przyglądał się jej z zaciekawieniem, szczerze zainteresowany. - To naprawdę bardzo 
proste -ciągnął, wiedząc z absolutną pewnością, że Holroyd nigdy nie byłby taki spokojny, 
taki rozsądny, taki niezmiernie poważny w Obliczu jej demonicznego wybuchu. - Miałem już 
odejść z Mirowem -wyjaśnił - kiedy mi przypomniał, że nie mam pierścienia do pie-
czętowania. W pośpiechu musiałem zabrać niewłaściwy.
Zabrzmiało to nawet wiarygodnie. Pierścień musiał tam być, w pokoju, z którego 
wychudzona kobieta przyniosła formularze rozkazów. Nasuwało się jednak pytanie, dlaczego 
tak niebezpieczny przedmiot powierzono Księciu Ineznio. Dostrzegł, że te niewiarygodne, 
niebieskie oczy znów się zmieniają. Emanowały teraz pewnością, taką samą jak ta, którą i on 
odczuwał. Głos, gdy już dotarł do niego, był spokojny i cichy:
- Muszę cię prosić, byś mi wybaczył, Ineznio. Działają tu pewne siły, o których ci nie 
wspomniałam... a ostatnio coś mnie bardzo zaniepokoiło. Zdejmij pierścień, a zabiorę cię w 
podróż umysłów. Potem...- uśmiechnęła się zadziwiająco czule- ...potem pożegnam się z tobą 
tak, jak przystoi kochankom, którzy się rozstają. Ale najpierw odłóż pierścień tam, skąd go 
wziąłeś.
Holroyd poszedł powoli do pokoju, z którego chuda kobieta przyniosła pierścień. 
Kiedy znalazł się już w środku, stłumił chęć, by wyskoczyć drugimi drzwiami i uciec 
korytarzem. Znał to uczucie. Ogarnęło go niespodziewanie w małej chacie w dżungli. Zbyt 
wiele spraw zbyt gwałtownie absorbowało mu umysł. Musiał znaleźć wolną chwilę i 
zastanowić się nad sytuacją. Ale nie teraz. Później.
Owo postanowienie przyniosło mu ulgę, lecz nadal nie wiedział, jak się zachować. Ta 
podróż umysłów i akt miłosny, który miał po niej nastąpić - Holroyd rozważał to z 
niepokojem. Ta druga sprawa była oczywiście bez znaczenia. Zdążył osiągnąć wiek 
trzydziestu trzech lat jeszcze przed przybyciem do Gonwonlane, i gdyby ktoś spisywał 
wszystkich mężczyzn, którzy w tym wieku byli niewinni jak lilie, to nazwiska Holroyda 
próżno by tam szukać. Nie, akt miłosny nie miał znaczenia teraz, gdy nie istniał już problem 
odrębności kobiety i jej ciała. Niepokojąca wydawała się owa podróż umysłów. Co to mogło 
być?
Ineznia wspominała o rebeliantach, którzy zostaną zmiażdżeni na grzęzawiskach i w 
górach Nushirvanu. A potem powiedziała... co właściwie? Nie mógł sobie przypomnieć. Musi 
stawić temu czoło, nieważne, o co tu chodzi. Nie miał czasu o tym teraz myśleć, gdy prawie 
wszystko działało na jego korzyść. Zadowolony, schował pierścień w małej komodzie stojącej 
obok biurka i przeszedł do pokoju o ogromnych oknach.


12
Wydarta strona

Bogini siedziała odwrócona plecami. Holroyd podszedł do niej po grubym dywanie. 
Przyglądał Się jej z tyłu z obojętnością, na jaką nie mógł się. zdobyć, patrząc bieżni w twarz. 
Była niewysoka, liczyła najwyżej sto sześćdziesiąt centymetrów. Wspaniałe włosy miała 
ułożone jak bardzo młoda dziewczyna; ich opadające pukle połyskiwały miękkim, 
jedwabistym, złotym blaskiem. Gdy tak siedziała, wyglądała jak dziecko. Owo wrażenie 
ulotniło się gwałtownie, gdy Holroyd dostrzegł, co trzyma na kolanach: wielką księgę 
zawierającą nazwiska tych, których egzekucji tak niedawno się domagała.
Holroyd zmusił się do uśmiechu, obszedł stolik i usiadł na swoim krześle. Bogini 
podniosła zamyślony wzrok.
- Zauważyłam, że nie podpisałeś tego, Ineznio. - Zanim Holroyd zdążył odpowiedzieć, 
bogini zganiła go: - Nigdy nie uświadamiałeś sobie do końca, jak ważne jest działanie 
przeciwko tym ludziom. Nasze młode pokolenie jest zupełnie niereligijne, zarozumiałe, 
nieznośnie indywidualistyczne. Odpowiedzialność za ich klęskę poniosą przywódcy, którzy 
następnie zostaną zabici - nasze wojsko się tym zajmie. Wprawi ich to w niezadowolenie, nie 
pozostawiając żadnej psychicznej furtki. Odpowiednio wykorzystamy sytuację, podkreślając, 
że wszystkiemu winna jest ich bezbożność. W ten sposób odeślemy miliony otumanionych z 
powrotem do ich lasek modlitewnych. To będzie koniec naszych zmartwień. Odkryłam, że te 
buntownicze zrywy nigdy nie trwają dłużej niż kilka pokoleń. Szczegóły pozostawiam tobie.
Holroyd, siedząc w milczeniu, podniósł filiżankę. Nir był wciąż gorący i wyśmienity, 
lecz już w minutę po pierwszym łyku nie potrafił powiedzieć, jak smakuje. Oczyma duszy 
widział obraz, który bogini naszkicowała - mężczyźni i kobiety, o duszach zmiażdżonych 
przez moralną katastrofę, zmierzający bezwolnie ku starości, ku mrocznym grobowcom, bez 
nadziei, bez drogi odwrotu. Tymczasem złotowłosa, nieśmiertelna bogini żyje sobie dalej, a 
świątynie i ich książęta nadal sprawują żelazną ręką władzę nad ludem tak beznadziejnie 
zniewolonym, że wszystko to wydało się Holroydowi... piekłem!
Jego umysł ogarnęła niemal fizyczna determinacja. Tak nie powinno być; tak nie 
będzie.
Bogini znów mówiła:
- Jak widzisz, Ineznio, w większości przypadków, egzekucje są teraz nieistotne. - 
Niebieskie oczy mierzyły go uważnym spojrzeniem. - Chcę jednak, byś podpisał jedną stronę, 
Ineznio. Każde znajdujące się na niej nazwisko należy do osoby, która popełniła jakąś 
zbrodnię. Dopóki żyją, prawo może być przedmiotem kpin, a mój rząd pogardy. Podpiszesz, 
prawda? Czasem doprowadzasz mnie do szału - ciągnęła. - Wesz równie dobrze jak ja, że 
zawsze pozwalałam i tobie, i moim ludzkim doradcom kierować rządem. Sama zajmuję się 
tylko sprawami większego kalibru; to właśnie jedna z nich. Musisz podpisać tę listę.
Holroyd wpatrywał się w nią. Ta długa, chaotyczna oracja dała mu czas na dobranie 
odpowiednich słów. Rzekł powoli:
- Czy nie uważasz, że egzekucje mogą na tym etapie wzbudzić podejrzenia ze strony 
tych samych ludzi, których umysły próbujesz uśpić?
Jej reakcja wystraszyła go. Na stoliku leżało pióro; wzięła je gwałtownie do ręki, 
przekartkowała wściekle księgę, znalazła odpowiednią stronę i napisała coś szybko na 
marginesie u dołu. Skończyła zakrętasem, chwyciła stronę i wydarła ją jednym szarpnięciem.
- No - stwierdziła rozgorączkowana. - To odroczy wszelkie egzekucje o sześć 
miesięcy.
Przesunęła kartkę na drugi koniec stołu i wyciągnęła rękę. Patrzyła na Holroyda 
płomiennym wzrokiem.
Wziął od niej pióro bez słowa. Przeczytał jej adnotację, podpisał się pojedynczym 
imieniem - Ineznio, po czym oddał jej w milczeniu kartkę. Za sześć miesięcy zasiądzie na 
boskim tronie. Za sześć miesięcy stanie się... Ptahem, albo będzie martwy. Zresztą chodziło 
tylko o jedną stronę z tysiąca ośmiuset. Nie mógł marzyć o lepszym wyjściu z tej okropnej 
sytuacji.
Jego czoła dotknął palec bogini, a uszy pieścił jej głos:
- Chodź ze mną!


13
Podróż umysłów

Pęd rozmazujący kontury. Takie było pierwsze wrażenie Holroyda. Cofnął się w 
oczekiwaniu bólu, ale go nie doznał. Wrażenie poruszania się z ogromną szybkością trwało 
sekundy, po czym nagle zaczarowany obraz zwolnił. W chwilę później Holroyd spoglądał z 
wysokości na panoramę. Góry, wszędzie góry - i wulkany.
Jak daleko można było sięgnąć okiem z tej orlej perspektywy, wszędzie wznosiły się 
szczyty, im dalej, tym wyższe, a wulkany wzbijały w zamglone niebo kolumny dymu. Widać 
było setki szczytów, setki kraterów, a między nimi rozległe doliny, w których zalegała ciężka 
mgła. Z ciemnych porów w skórze posępnej, umęczonej ziemi buchała para.
Nushirvan, pomyślał Holroyd i poczuł pierwsze ukłucie zwątpienia. Nie można 
wysłać tu ludzkich istot.
Ale po chwili zmienił zdanie. Armie mogły pokonać góry, wulkaniczny obszar też nie 
był aż tak niegościnny, jak wyglądał; prawdę mówiąc gleba wulkaniczna była zazwyczaj tak 
żyzna, że winnice i sady rosły tu dorodniej niż gdzie indziej. Zafascynowany, zaczaj szukać 
wzrokiem osad ludzkich i po chwili je znalazł. Domy przycupnęły pod zboczami albo 
usadowiły się w dolinach wśród gęstych oparów; w oddali, gdzie jedna z dolin biegła ku 
odległemu horyzontowi, mógł dostrzec iglice i wieże miasta. Pomyślał natychmiast, 
przynaglony palącym pragnieniem: Chodźmy tam".
Nie - nadeszła do jego mózgu odpowiedź. To niemożliwe. Nie mogę przejść przez 
rzekę wrzącego błota.
Dlaczego?
Tym razem nie było odpowiedzi; Holroyd poczuł zniecierpliwienie i wtedy... Rzeka 
wrzącego błota! Nazwa, obraz, jaki przywodziła, zawładnął jego wyobraźnią. Spojrzał w dół; 
było dziwne, że w ogóle ją dostrzegł. Pod nim, niczym wąż, falowała ciemnoszara masa. Wiła 
się po dnie wielkiej doliny, szeroka na pół kilometra, a nad jej powierzchnią unosił się welon 
mgły.
Armie nadchodzące z Gonwonlane musiałyby ją przekroczyć. I znów szarpnęło nim 
zdumienie; czy można do takiego piekła wysłać ludzi? Ale wiedza mu podpowiedziała, że 
można t trzeba. Potrafił nawet wyobrazić sobie specjalnie zaprojektowany most pontonowy, 
dostatecznie ciężki, by utrzymać ogromne czołgi - albo grimby. Podczas drugiej wojny 
światowej nie było w liniowej służbie żołnierza czy oficera, który nie przechodziłby po stu 
takich mostach, zazwyczaj pod ogniem broni palnej.
Podróż umysłów trwała wzdłuż nurtu tej rzeki bez końca - ku zachodowi. Holroyd 
obliczył, że lecą z szybkością jakichś siedmiuset kilometrów na godzinę. Dostatecznie 
prędko, by podsycić jego zainteresowanie; umysł korzystał z precyzyjnej obserwacji. Całą 
swoją istotą Holroyd zachowywał czujność. Jeszcze raz uchwycił kuszący obraz miasta, na 
wpół zagubionego we mgle. Ale i ono leżało za rzeką wrzącego błota, nieprzekraczalną z ja-
kichś powodów nawet teraz, przy wykorzystaniu tak niezwykłego środka transportu.
Gdy tylko minęli drugie miasto, rzeka skręciła ostro na północ. Kilkoma zakosami 
ominęła góry, a potem już biegła na zachód. Holroyda zaczęło ogarniać zdumienie. Nietrudno 
było pojąć istotę rzeki, gdy rozciągał się za nią Gonwonlane. Ale po cóż podążać za wijącym 
się nurtem gorącego błota, który zdawał się otaczać znaczną połać Nushirvanu? Po godzinie 
stało się jasne, że tędy właśnie lecą. Ów niezwykły kanał skręcił stopniowo na wschód, a 
potem, po długim czasie - tak mu się przynajmniej wydawało - skierował się na południe i tak 
ciągnął się przez kolejne godziny.
Słońce, które cały czas stało wysoko na niebie, opadło w końcu na brzeg zachodniego 
horyzontu; jego promienie rzucały długie cienie na dziwny, straszny, górzysty obszar 
Nushirvanu. Nagle znów zaczął się pęd rozmazujący kontury, jak na początku podróży; i oto 
Holroyd znalazł się z powrotem w pałacu. Podróż umysłów, niewytłumaczalna i dziwaczna, 
dobiegła końca.
Pokój był teraz o wiele ciemniejszy. Wielkie okna wychodziły na wschód, ale zmrok 
nadszedł dość wcześnie; słońce zanurzało się już na zachodzie. Holroyd uświadomił sobie, że 
siedzi zagłębiony w fotelu, a bogini przygląda mu się z drugiej strony stołu z lekkim 
uśmiechem rozbawienia na wargach. W jej oczach malował się błogi spokój. Sprawiała 
wrażenie rozluźnionej, spokojnej, zadowolonej z siebie. Zanim Holroyd zdążył się odezwać, 
powiedziała:
- Pokazałam ci przeciwległą stronę Nushirvanu, sąsiadującą z Akkadistranem. Liczę 
na to, te poznanie tych ziem pomoże ci zaplanować atak.
Holroyd nie bardzo rozumiał, w jaki sposób. Już otworzył usta, by to powiedzieć, ale 
zaraz je zacisnął. Skoro nie wiedział nic o dawnych rozmowach Ineznia i bogini, nie mógł 
zadawać zbyt wielu pytań. Zwłaszcza że musiał zadać jedno.
- Ta rzeka wrzącego błota... dlaczego nie mogliśmy jej przekroczyć? - zwrócił się do 
Inezni.
Kobieta potrząsnęła głową; jej włosy uchwyciły resztkę słońca. Zamigotało 
fascynująco złoto, jak ogień pobudzony do życia. Z gęstniejącego mroku napłynął jej miękki 
głos:
- Są rzeczy, Ineznio, o które nawet tobie nie wolno pytać. Chodzi o pewne 
ograniczenie mojej mocy.
Podniosła się i obeszła stół. Poczuł ciepło jej ramion na swojej szyi. Wargi kobiety, z 
początku zimne, stawały się coraz gorętsze. Trudne pytanie, które wciąż kołatało się w głowie 
Holroyda, umknęło gdzieś. Później, pomyślał rozdygotany. Później przeanalizuję tę sprawę 
dogłębnie...
Holroyd wziął do ręki pióro i napisał:
Najwyższą władzą w Gonwonlane jest Bogini Ineznia. Sprowadziła tu Ptaha przed 
jego czasem. Jak to uczyniła, zostało mi pokazane".
Wpatrywał się w tekst z zadowoleniem. Poczuł się lepiej, gdy ujrzał go na piśmie. 
Cały miniony dzień spędził w tak niewyobrażalnym pośpiechu, że z trudem nadążał umysłem 
za dokonującymi się zmianami. Nowy poranek zwolnił jakby tempo jego życia.
Siedział oto sam przy pulpicie, rozważając leniwie trapiące go problemy. Ogólny 
obraz, jaki się z owych rozmyślań wyłaniał, był dość wyraźny. L'onee została wysłana wbrew 
swojej woli, by sprowadzić go z powrotem do Gonwonlane, i uczyniła to. To był początek. 
Zapisując wszystko po kolei, powinien dopasować do układanki kilka brakujących 
elementów, po czym wyciągnąć ostateczne wnioski. Holroyd zważył pióro w dłoni i znów 
zaczął pisać:
Największą po bogini władzę w Gonwonlane, choć znacznie ograniczoną, ma 
L'onee. Zniweczyła zamiar bieżni sprowadzenia Ptaha do pałacu. Jak się to dokonało, zostało 
mi pokazane i..." -Holroyd przerwał. Uniósł pióro i przyjrzał się zdaniu. Napisał nieprawdę. 
Nie pokazano mu, tylko powiedziano. Gwizdnął cicho, po czym zaczął bardzo szybko pisać. 
Po pół godzinie nie odczuwał już żadnych wątpliwości. Nabazgrał pospiesznie zakończenie:
Kobietą, którą uważałem za L'onee, jest oczywiście bieżnia. A zatem wszystko, co 
powiedziała mi księżniczka ze świątyni, potem Moora, ta wiejska dziewczyna, a także żona 
marszałka Nanda, jest przeinaczoną wersją, a może nawet całkowitą odwrotnością prawdy. 
Wychudzona kobieta, która próbowała mnie zabić, dąb mi pierścień i mówiła z takim trudem, 
musiała być prawdziwą L'onee."
Holroyd odchylił się na krześle i spojrzał na napisane słowa. Narastał w nim lęk, a z 
coraz większego zdumienia wynikały tysiące pytań, napierające niczym nieustępliwa fala - a 
streszczały się w jednym, zdumiewającym zagadnieniu: dlaczego, dlaczego, na Boga, bogini 
zrobiła to wszystko w taki sposób?
Odpowiedź mogła być tylko jedna, bieżnia z własnej woli nie dałaby mu żadnej 
wskazówki. Zrobiła to wszystko, gdyż musiała. Ptah, łącząc się z rodzajem ludzkim, nie był 
skończonym głupcem. Pozostawił sobie tarcze ochronne. Holroyd wypisał je jedna za drugą 
na kartce papieru.
Pierwsza: ewokacja poprzedniej osobowości, przypuszczalnie inteligentnej. 
Osobowość owa okazała się Peterem Holroydem. - Przerwał na chwilę, po czym dopisał: - 
Wydaje się mało prawdopodobne, by Ptah pragnął tak kłopotliwej ewokacji. Lecz uznajmy, 
że była to pierwsza z owych tarcz.
Druga: konieczność ukazania królestwa ciemności. Trzecia: działanie laski 
modlitewnej. Czwarta: podróż umysłów, wraz z zagadkowym odkryciem, że bogini nie jest w 
stanie spenetrować Nushirvanu poza rzeką wrzącego błota, która całkowicie otacza gęsto 
zaludnioną cześć państwa wyjętego spod prawa, niczym fosa. Piąta:..."
W tym miejscu Holroyd przerwał. Istota piątej tarczy była niejasna. Nie ulegało 
jednak wątpliwości, że Ineznia przywiązywała do niej ogromną wagę. Kiedy byli w małej 
chacie, próbowała nakłonić go do aktu miłosnego z wiejską dziewczyną, Moorą. Holroyd 
zmarszczył czoło, ale w końcu wydało mu się, że chwyta sens, nie do końca jasny, ale w jakiś 
sposób zrozumiały.
Seks stanowił sedno sprawy. W tym świecie odkryto, że kobieta uwielbiana przez 
mężczyzn stawała się prawdziwą boginią i tak samo było w sytuacji odwrotnej. Seks musiał 
mieć zatem tajemny związek z jakąś ogromną siłą, która zniewoliła naród liczący pięćdziesiąt 
cztery miliardy dusz. Skłonność człowieka do oddawania hołdu bohaterom, królom i nie 
istniejącym bogom stworzyła w końcu boskość.
Szósta tarcza -pisał Holroyd - musi w jakiś sposób dotyczyć wyrwanej karty z 
nazwiskami ludzi przeznaczonych do egzekucji. W przeciwnym razie Ineznia nie domagałaby 
się mojego podpisu".
Skrzywił się w zamyśleniu. Nagle olśniło go; było to jak błyskawica rozjaśniająca 
umysł. Zerwał się na równe nogi i pobiegł do dużej sali. Księga wciąż leżała na stole. 
Chwycił ją, przekartkował szybko i znalazł miejsce po wydartej karcie. Ostatnie imię na 
poprzedniej stronie brzmiało Lin'ra; nazwisko na samej górze następnej strony - Lotibar.
Nie miał już wątpliwości. Podpisał wyrok śmierci na L'onee. Stał teraz ponury i 
skonsternowany, oceniając rozmiary swojej klęski i - co ważniejsze - nadziei, jaka jeszcze 
pozostała. Na szczęście, pomyślał, jego upór zmusił Ineznię do odroczenia egzekucji na sześć 
miesięcy.
Powoli uświadamiał sobie, że to nie jedyna nadzieja. Nie zasiadł jeszcze na boskim 
tronie; było też coś niewiadomego, co łączyło się z rzeką wrzącego błota, a nie sprzyjało 
Inezni. No i co z atakiem na Nushirvan?
Pukanie do drzwi rozproszyło mrok zalegający jego umysł. Pukała strażniczka, która 
ogłosiła:
- Marszałek Gara śle pozdrowienia i pragnie cię poinformować, że sztab generalny jest 
gotów wyruszyć na front nushirvański.
Holroyd wyrecytował szybko tekst, który ułożył sobie znacznie wcześniej:
- Przyślij tu eskortę, która zaprowadzi mnie na miejsce wymarszu. Za chwilę będę 
gotów.
Wrócił szybko do gabinetu, podarł na strzępy kartki z wynikami swojej analizy, a 
potem próbował coś wymyślić. Jego umysł stopniowo się uspokajał i uodparniał. Podszedł do 
komody obok biurka, wyjął pierścień, który na krótko pokrzyżował plany Inezni, wsunął go 
na palec, po czym ruszył dziarskim krokiem do salonu, skąd zabrał księgę ze spisem 
rebeliantów. Doszedł do wniosku, że może się przydać.
Czuł coraz większą determinację. Stary Ptah nie mógł być takim głupcem, by nie 
zastawić na spiskowców pułapek. A zatem postanowił działać aż do chwili, gdy nowe 
pomysły umożliwią opracowanie lepszego planu. Zaatakować Nushirvan; objąć boski tron, 
choć niekoniecznie na nim zasiadać - chyba żeby żaden inny pomysł nie przyszedł mu do 
głowy. Czasu było niewiele, a zbytnia ostrożność nie zawsze prowadziła do wygrania bitwy. 
Poza tym, co innego można było zrobić?


14
Triumf złotowłosej Bogini

Strumień szemrał i szumiał. Ha trawiastym brzegu siedziała L'onee i czesała włosy. 
Nie miała rac na sobie, a smukły kształt martwego niegdyś ciała połyskiwał w słońcu brązem 
i bielą. Przerwała na chwilę czesanie i nachyliła się nad wodą, by popatrzeć na swoje odbicie. 
Uśmiechnęła się, nie całkiem zadowolona.
Ciało, które przejęła, zaczęło po tygodniu starannych kąpieli w rozgrzewających 
promieniach słońca powracać do prawdziwego życia. Włosy, tak często czesane, rozsiewały 
własny blask. Zielone oczy już nie spoglądały nieruchomo; odbijały się w wodzie jak dwa 
szmaragdy płonące w miękkim świetle. Twarz zaś... L'onee westchnęła. Robiła, co tylko 
mogła, ale to nie wystarczyło. Patrzyło na nią z wody pospolite oblicze.
Wciąż się sobie przyglądała, gdy nagle wyczuła czyjąś obecność. Podniosła wzrok. 
Nad wodą, w odległości trzech metrów, zajaśniał niebieski płomień, wirujący kształt światła, 
koloru i cienia, który wynurzył się znikąd i przybrał postać Bogini Inezni. Drobne, nagie ciało 
trwało chwilę w bezruchu, po czym, jakby zmaterializowane do ostatniej cząstki, ześliznęło 
się do wody.
Po chwili Ineznia, nie spiesząc się specjalnie, wyszła z płytkiego rozlewiska. L'onee 
przypatrywała się zaciekawiona, jak bogini wspina się na brzeg i sadowi na trawie dwa metry 
od niej.
- Uważasz, że postąpiłaś bardzo sprytnie, dając mu pierścień mocy, prawda?
L'onee wzruszyła ramionami. Już gotowa była odpowiedzieć, ale zmieniła zdanie. 
Pytania Inezni miały przeważnie charakter retoryczny. Przyglądała się badawczo jej spokojnej 
twarzy, szukając oznak triumfu. W końcu powiedziała cicho:
- A więc podpisał mój wyrok śmierci, chociaż nie zostanie on wykonany natychmiast. 
Od razu wiedziałam, gdy tylko się zmaterializowałaś, Jak długo mam jeszcze żyć, droga 
Ineznio?
Twarz bogini rozjaśniła się zadowolonym uśmiechem.
- Nie sadzisz chyba, że ci powiem, prawda?
- A zatem będę postępować tak, jakby nigdy nie miało się to zdarzyć.
L'onee najwyraźniej odniosła małe zwycięstwo; grymas niezadowolenia przemknął po 
delikatnej twarzy Inezni. Po chwili bogini warknęła głębokim głosem:
- Mogę przynajmniej zniszczyć twoje prawdziwe ciało, gdy tylko mi się spodoba.
Poczucie zwycięstwa przygasło.
- Chcesz powiedzieć, że jeszcze tego nie uczyniłaś? - rzuciła bez tchu L'onee i 
natychmiast zmusiła się do milczenia. Jej prawdziwe ciało! Nie powinna nawet o tym myśleć, 
skoro pozbyła się go z rozmysłem, ale nie mogła się powstrzymać. Uważała za oczywiste, że 
Ineznia dawno zniszczyła jej dawne ciało, ale teraz uświadomiła sobie, że mogła je jeszcze 
odzyskać - całe jego piękno, które przyciągnęło i zatrzymało potężnego Ptaha, całą jego moc. 
Gdyby tylko potrafiła uderzyć wystarczająco szybko!
- Jesteś sprytniejsza niż sądziłam, Ineznio - rzekła L'onee ochrypłym głosem. - Ale nie 
dość sprytna. Będę żyła albo umrę wraz z Ptahem.
- Czyli umrzesz, i to niebawem - odparła tamta chłodno. -Pięć z siedmiu zaklęć 
straciło moc na zawsze. Co prawda, chyba Ptah zaczął coś podejrzewać, ale nie ma to już 
znaczenia. Złapał się w moją sieć; nawet szóste zaklęcie zostanie niebawem anulowane. 
Przygotowałam doskonały plan, który zniweczy każdy przejaw samodzielnego myślenia z 
jego strony. Ten nowy plan - chociaż może nie tak całkiem nowy, gdyż od dawna skrywam 
go w myślach - zacznie się urzeczywistniać w ciągu najbliższych dni. Byłam pewna - 
dokończyła łagodnym tonem Ineznia - że pozbyłaś się wszelkiej nadziei odzyskania władzy i 
wolności.
L'onee poczuła znużenie. Spotkanie przebiegało tak samo jak większość rozmów z 
Ineznia: szlakiem klęski. Nie przerywała milczenia i po chwili poczuła się lepiej, uznając, że 
jej porażka nie była tak wielka, jak się z początku wydawało. Od tygodnia czekała, aż Ineznia 
się zjawi, więc rozmyślnie trzymała się blisko wody, by ułatwić nadejście bogini. Od 
tygodnia też zadawała sobie pytanie, co zaszło; teraz już wiedziała. Zadziwiający był ten rys 
próżności w charakterze złotowłosej bogini. Życie uwięzionej L'onee byłoby nie do 
zniesienia, gdyby nie częste wizyty Inezni i jej zwyczaj relacjonowania dokonań i zwycięstw.
- Szczerze mówiąc nie wierzę, by mógł dokonać udanej inwazji na te wulkaniczne 
góry - stwierdziła cicho L'onee. - W końcu ty próbowałaś siedem razy i nigdy twojej armii 
nie udało się zdobyć tronu Ptaha.
bieżnia machnęła zniecierpliwiona ręką. Zaczęła mówić, a jej głos brzmiał dziwnie na 
tle ciszy tej odległej doliny. Z początku L'onee wsłuchiwała się w jego dźwięk, ledwo 
świadoma sensu słów. Potem dosłyszała coś w tonie drugiej kobiety, jakąś nutę spełnienia, 
jakby jej relacja dotyczyła wydarzenia, które już się odbyło, jakby triumf już został 
odniesiony.
Za dzień lub dwa, jak twierdziła Ineznia, jej plan przyniesie rezultaty. Ale czyż nie 
było lak, że stało się to już wczoraj, a może nawet przed dwoma dniami? Albo też działo się 
to teraz, kiedy o tym opowiadała. Jak brzmiały jej słowa?
- ...drugiego dnia od przybycia na front wygłosił mowę do dziesięciu tysięcy 
marszałków i ich żon. Byłam jedną z nich. Wszystko, co powiedział, zgadzało się z moimi 
poglądami na strategię wojenną; mówił nawet o zwiększeniu liczby transportowych skrierów i 
grimbów. Było to interesujące, zwłaszcza że... - Ineznia umilkła i uśmiechnęła się. Po chwili 
dokończyła słodkim głosem: - Tylko ty, moja droga L'onee, wiesz o tym. A twoje usta są 
zapieczętowane, czyż nie, moja kochana? Jednak doskonale zrozumiesz, o co mi chodzi, gdy 
ci powiem tylko jedno słowo: Akkadistran.
- Ty diablico! Ty potworna zbrodniarko! -zawołała wściekła L'onee.
W jej słowa wdarł się ulotny, melodyjny śmiech bogini, który urwał się gwałtownie. 
L'onee nie miała żadnych wątpliwości, że w umyśle bogini i w jej duszy kryła się ponura 
powaga. Ineznia stwierdziła chłodno:
- Jakie my jesteśmy sentymentalne! Co to ma za znaczenie, że istota ludzka umiera o 
kilka lat za wcześnie?
Położyła się na trawie, jakby miała mnóstwo czasu. Jej doskonałe ciało jaśniało bielą 
w blasku porannego słońca. Oczy, przypominające błękitny marmur, spoglądały w stronę 
strumienia i doliny sięgającej północnych wzgórz. Wydawała się pogrążona w kontemplacji 
skriera L'onee, który stał na brzegu i niczym ogromny pelikan zanurzał raz po raz 
gwałtownym ruchem dziób w strumieniu, wyciągając za każdym razem rybę o białym 
brzuchu.
L'onee chętnie by odczytała myśli kryjące się za spojrzeniem Inezni, ale było 
oczywiste, że złotowłosa bogini nie zamierza na to pozwolić. Teraz westchnęła i powiedziała:
- Niedobrze się stało, że Ptah wygłosił swoją mowę tak wcześnie, zamiast poczekać do 
chwili, gdy już mianuje na wysokie stanowiska rebelianckich oficerów. Jestem pewna, że jego 
szczere zachowanie, pewność siebie i wypowiedzi rozwiałyby ich podejrzęnia. Muszę 
przyznać, że zdumiała ronię śmiałość, z jaką przejął dowodzenie nad tak wielką armią. -
Podniosła zamyślona wzrok. -Wątpię, czy człowiek o nazwisku Holroyd uświadamia sobie, 
że tylko półbóg pokroju Ptaha mógł zyskać taką władzę, jaką on już dysponuje. Nie ma to 
oczywiście żadnego znaczenia - teraz, gdy rebelianci dali się złapać na mój mały podstęp.
Przerwała, uśmiechając się z taką radością, że L'onee wlepiła w nią pełen zdumienia 
wzrok. Przyszło jej co prawda do głowy, że przeciwniczka już osiągnęła zwycięstwo albo że 
jest tego bliska, jednak ten wybuch szczęścia był nie na miejscu.
- Podstęp?- powtórzyła jak echo.
- Wczoraj poprowadził rebelianckich oficerów i kartografów dosiadających skriery na 
powietrzny rekonesans - ciągnęła bieżnia swoim głębokim głosem, teraz pełnym podniecenia. 
- Dziś rano zabrał następną grupę, tym razem na grzbietach grimbów, by zbadać ten sam teren 
według sporządzonych w przeddzień szkiców.
- Ale nie rozumiem...
- Zrozumiesz, moja kochana - stwierdziła pieszczotliwie bogini - kiedy ci powiem, że 
dwa dni temu pozwoliłam, by w ręce zbuntowanego marszałka wpadł pewien list, rzekomo od 
księcia Ineznio do mnie, w którym cała inwazja jest przedstawiona jako podstęp mający na 
celu zniszczenie rebeliantów. - Podniosła się leniwie, a jej włosy błysnęły w słońcu ognistym 
złotem. -W związku z tym rebelianci podejmą dziś rano akcję, a dzięki temu mój zamiar - 
przełamanie szóstego zaklęcia - ziści się dzisiaj. Zanim zapadnie noc, boski tron znajdzie się 
w moim władaniu. - Obdarzyła L'onee promiennym uśmiechem. - Ucieszysz się, gdy ci po-
wiem, dlaczego musiałam działać tak szybko. To z powodu twojej ucieczki i mocy, w jaką 
musiałam cię wyposażyć. Nie wolno mi było ryzykować. Żegnaj, kochanie.
Weszła do wody i zniknęła.
Przez długą chwilę L'onee wpatrywała się z goryczą w miejsce, w którym zniknęła 
Ineznia. A zatem ten jeden tydzień zwłoki, tydzień, który miał pozwolić ożyć jej na wpół 
martwemu ciału -okazał się za długi. Zaczęła się powoli ubierać. Zupełnie nie wiedziała, co 
powinna zrobić. Spodziewała się początkowo, że przygotowanie ataku na Nushirvan będzie 
wymagało czasu. Teraz jej nie do końca sprecyzowany plan, polegający na ujawnieniu 
Ptahowi, co go czeka, musiał ulec przyspieszeniu i modyfikacji.
Nie miała wątpliwości co jest teraz jej najważniejszym celem. Musi znaleźć Ptaha. 
Gdziekolwiek przebywa, musi go odszukać. Jego kwatera główna znajdowała się pośród 
wzgórz, pod miastem Trzy w Nushirvanie. Gdzieś pośród niezmierzonych dolin i stromych 
zboczy, pełnych ludzi i niezliczonych dzikich bestii, gdzieś tam przebywa Ptah - i jest w 
niebezpieczeństwie. Skończyła zapinać sandały, przywołała skriera i w minutę później leciała 
już na północny zachód.


15
Rzeka wrzącego błota

Bandyci! - usłyszał Holroyd czyjś krzyk. - Co się stało? - spytał ostrym tonem, 
prostując się powoli na grzbiecie osiodłanego grimba. Z obawą wpatrywał się w długi szereg 
jeźdźców przecinających zieloną dolinę. Zmrużył oczy. Przestępcy na tyłach armijnych 
obozowisk, pomimo wszystkich środków ostrożności, jakie podjął? Odezwał się obok niego 
jakiś cichy głos:
- Około pięciuset. Dwóch na jednego. Jak to jest, wielki Ineznio, kiedy stoi się oko w 
oko z niebezpieczeństwem? Powinieneś okazywać zimną krew i opanowanie, dowiedziawszy 
się o grabieżach dokonywanych przez przestępców z Nushirvanu. Dzięki temu możesz 
zgodzić się na przeprowadzenie symulowanej inwazji!
Holroyd obejrzał się zdumiony i zobaczył niskiego człowieka w mundurze 
pułkownika. Jego zachowanie cechowała arogancja i pewność siebie urodzonego dowódcy, 
co sugerowało, że gdzie indziej może zajmować o wiele wyższe stanowisko. Holroyd wes-
tchnął. Był tak skupiony na swoich planach, że możliwość podejrzeń ze strony ludzi, których 
sprawy bronił, nie przyszła mu do głowy. A więc rebelianci dowiedzieli się jakoś o 
rzekomych "zamiarach bogini, by przeprowadzić symulowany atak. Przygnębieni, umówili 
się z bandytami, że schwytają człowieka, którego uważali za księcia Ineznio. Na twarzy 
Holroyda musiał pojawić się wyraz konsternacji, ponieważ wygadany pułkownik wybuchnął 
głośnym śmiechem, po czym stwierdził twardym tonem:
- Jesteś tu już od tygodnia, a nikogo nie zwiodłeś tym nagłym mianowaniem na 
wysokie stanowiska ludzi, którzy od dawna popierali atak na Nushirvan. Rzecz w tym, że 
naprawdę sprawują teraz dowództwo. Zasadnicze rozkazy znane są wszystkim wyższym 
oficerom. By zwieść tych, którzy nie są wtajemniczeni w nasze plany, rozgłosiliśmy 
wiadomość, że wybierasz się na werbunek rekrutów. Atak nastąpi i nikt go nie będzie 
powstrzymywał. Za miesiąc armia ruszy do natarcia.
Holroyd uspokoił się i teraz siedział cicho z ponurą miną. Zerknął szybko na 
zbliżającą się kawalkadę bandytów. Nie spieszyli się, pewni swojego łupu. Wciąż znajdowali 
się jakieś osiemset metrów od nich. Świadomość dystansu nie przynosiła ulgi. Bóg Ptah w 
swojej obecnej kondycji nie był w stanie poradzić sobie z tą sytuacją.
A jednak nie mógł dać się złapać. Czy ci głupcy nie zdawali sobie sprawy, że armia 
Gonwonlane nie jest przygotowana do ataku na tak górzysty teren jak Nushirvan? 
Potrzebowała ona trzech, czterech lub nawet pięciu miesięcy na przegrupowanie. Należało 
dzień i noc gromadzić zapasy i tak zorganizować służbę transportową, by znalazła się w niej 
większość ptaków i bestii naziemnych z całego kontynentu. Szybkość natarcia i sprawny 
transport były jedyną szansą wobec strasznych gór, groźnych wulkanów, bulgoczących, 
czarnych ruchomych piasków, które tworzyły ogromny, niespokojny przesmyk Nushirvan. W 
Holroydzie wezbrał lodowaty śmiech. Który spośród tej rzeszy oficerów wiedziałby, co 
zrobić ze stoma milionami zwierząt i ptaków?
Pułkownik stojący u boku Holroyda powiedział:
- Głupotą byłoby nawet myśleć o stawianiu oporu. Spójrz za siebie. Drugie pół tysiąca 
ludzi. Nie zdołasz wydostać się z tej zasadzki.
Holroyd nie odwrócił się, ale kątem oka dostrzegł jakiś ruch na stromym wzgórzu, 
które stanowiło prawą flankę tej cudownie zielonej doliny. Jeźdźcy! Pokonali grzbiet i teraz 
szarżowali w dół nierównego zbocza. Było to wykonane brawurowo i bezbłędnie. Holroyd 
zerknął szybko przez lewę ramię i zauważył, że drugą stroną doliny podążają bandyci, którzy 
wynurzyli się z wąskiego wąwozu. Krąg się zamknął - nie było co liczyć na jakieś 
strategiczne pomysły, cała rzecz sprowadzała się do miażdżącej przewagi liczebnej.
Ponieważ nie ulegało wątpliwości, że bandyci i tak będą posuwać się do przodu, 
Holroyd przeanalizował niespiesznie swoją sytuację. Uświadomił sobie, że istnieją z niej dwa 
wyjścia. Popędził swego grimba do przodu, w stronę szczupłego, wyprostowanego oficera 
jadącego na czele żołnierzy. Oficer patrzył na zbliżającego się jeźdźca z gorzkim uśmiechem, 
który rozwiał wszelkie nadzieje Holroyda co do pierwszej możliwości. Mimo to nie zatrzymał 
się. Podjechał bliżej i powiedział zwięźle:
- Marszałku Uubrig, proszę rozkazać ludziom, by rozproszyli się we wszystkich 
kierunkach, co zmyli wroga i być może pozwoli kilku żołnierzom wydostać się stąd.
Dostrzegł, że tamten przygląda mu się z ciekawością,
- Mam to zrobić? - spytał przeciągle Uubrig. Zauważył spokojnie: - Myślę, że byłoby 
dość trudno namówić do tego ludzi. Widzi pan, to szczególna grupa. Każdy z nich stracił za 
sprawą bandytów siostrę albo brata, matkę albo ojca. Zdają sobie sprawę, że 
Nushirvańczykom nie można ufać. Są przekonani, że się poświęcają, ale wierzą, że 
schwytanie pana jest tego warte. Czy sądzisz, mój wielki Ineznio - zakończył ironicznie 
marszałek Uubrig - że ludzie, którzy tak myślą, będą skłonni wykonać mój rozkaz?
Holroyd milczał. Przedtem nie zawracał sobie głowy bandytami, ale teraz zrewidował 
swój stosunek do Nushirvanu. Ani razu nie pomyślał o tym kraju z punktu widzenia jego 
mieszkańców. Podobnie było z Niemcami, w których zobaczył ludzi dopiero wtedy, gdy 
zetknął się z nimi w bezpośredniej walce.
Zaatakuj Nushirvan, powiedziała L'onee; podstęp bogini, jej niezwykłe starania, by 
uniknąć takiego ataku, tylko utwierdziły go w przekonaniu, że taka inwazja jest konieczna. 
Teraz wydawało się, że jej wszystkie działania miały na celu podstępne wymuszenie ataku.
Zauważył, że najbliższy z jeźdźców znajduje się w odległości zaledwie dwustu czy 
trzystu metrów. Musiał się pospieszyć, jeśli chciał znaleźć kogoś, kto byłby gotów dopomóc 
mu w realizacji drugiego pomysłu. Zawrócił wierzchowca, otworzył usta, by wypowiedzieć 
głośno żądanie, po czym zawahał się. Pamiętać, czego Ptah doznał fizycznie, to jedno, ale 
doznać tego samemu... to zupełnie inna sprawa.
Jeźdźcy byli już tylko o sto metrów.
- Czy jest tu człowiek, który przeszyje mi serce strzałą? - zawołał Holroyd.
Nikt nie odpowiedział. Nikt się nie poruszył. Jaskrawo ubrani oficerowie zerknęli na 
siebie, potem popatrzyli z niepokojem na szarżujących bandytów.
- Widzisz, przyrzekliśmy dostarczyć cię żywego - odezwał się pułkownik. - Tylko 
wtedy możemy mieć nadzieję, że puszczą nas wolno.
Holroyd był spokojny, opanowany, zdeterminowany. Musiał uniknąć tego porwania. 
Tam, w swojej kwaterze głównej, miał wolną wolę, możliwość zastanowienia się nad 
strategią. Tu znowu poczuł niebezpieczne przyspieszenie biegu zdarzeń, co już kiedyś do-
prowadziło go niemal do upadku.
Zobaczył, że pułkownik trzyma pięknie wygładzoną drewnianą dzidę o kamiennym 
ostrzu, taką jakie nosili oficerowie. Zanim ten człowiek zdążył zorientować się w jego 
zamiarach, Holroyd spiął swojego wierzchowca. Rozegrała się krótka walka. Oficer otworzył 
ze zdumienia oczy, gdy przeciwnik wyrwał mu z rak broń, jak małemu dziecku. Holroyd 
zawrócił triumfalnie grimba. Odwrócił błyskawicznie włócznię i wbił ją sobie w lewą pierś, 
mocno i głęboko. Jak przez mgłę ujrzał, że zbliża się wataha, licząca na oko z półtora tysiąca 
bandytów.
Ból przez chwilę był okropny, potem przygasł. Holroyd wciąż odczuwał napór 
włóczni w miejscu, gdzie weszła w ciało. Zamierzał się pozbyć tego nieprzyjemnego uczucia, 
gdy tylko będzie to możliwe. Osuwał się z wolna do tyłu, na szeroki grzbiet swojego 
wierzchowca, uważając, by stopy nie wypadły mu ze strzemion. Ktoś w pobliżu krzyczał ze 
złości - ale w języku Gonwonlane.
- A więc tak dostarczacie księcia? Nushir każe komuś za to zapłacić. Okrążyć ich, 
parszywych zdrajców!
- To nie nasza wina - zaprotestował pułkownik. - Sam widziałeś, jak chwycił moją 
dzidę i przebił się. Kto mógł się tego spodziewać po tym pięknoduchu?
Holroyd poczuł sympatię do tego człowieka. Rebelianci mieli właściwie rację. Żadna 
inna grupa nie wykazała się podobną odwagą, stawiając czoło niezniszczalnej kobiecie i 
kaście kapłanów, najpotężniejszej, jaka kiedykolwiek istniała. Każdy z tych ludzi wziął udział 
w niebezpiecznym spotkaniu z wrogiem, wiedząc doskonale, że może nigdy nie powrócić.
- Martwy czy nie, muszę dostarczyć ciało! - grzmiał przywódca bandytów. - A teraz 
ruszajcie, wszyscy. Nie możemy tracić tutaj czasu.
Rozległ się ciężki tupot szponiastych łap; po chwili powolny chód zamienił się w 
oszałamiający pęd. Po dziesięciu minutach Holroyd pomyślał z goryczą: Mogli przynajmniej 
wyjąć włócznię z mojej piersi". Przeszkadzała mu ona zdecydowanie. Wydawało się nie-
wiarygodne, by zdołał przetrwać cały dzień z twardym ostrzem w ciele. Struktura ciała Ptaha 
musiałaby być naprawdę niezwykła.
Holroyd zmrużył oczy, aż zamieniły się w szparki. Leżał na grzbiecie wierzchowca, 
mrugając ku słońcu, które wciąż stało nisko. Było mu niewygodnie, głowa chwiała się na 
boki; w polu jego widzenia było więcej nieba niż ziemi.
Gdzieś w dali dostrzegł ogromnego skriera z samotnym jeźdźcem na grzbiecie, 
lecącego z szumem skrzydeł na pomoc. Gdyby tylko ten głupiec dosiadający ptaka zauważył, 
co się dzieje, pomyślał Holroyd. Jest dość czasu, by wysłać ostrzeżenie i zagrodzić tej grupie 
awanturników dostęp do granicy z Nushirvanem. Ale gdy tak patrzył ponuro, ptak zniknął we 
mgle nad wzgórzami.
Cały czas czując wbite w ciało ostrze, Holroyd pochylił się do przodu, bezwładnie jak 
martwy. Wymagało to dużej ostrożności działania, ale zdołał w końcu oprzeć koniec włóczni 
o zwierzęcą szyję. Zaczął napierać. Poczuł falę bólu, gdy broń przebiła plecy, ale zacisnął 
zęby i naparł mocniej. Trwało chwilę, nim przepchnął ją do końca. Musiał szukać oparcia dla 
coraz krótszego drzewca. Wreszcie jednak leżał płasko na grzbiecie grimba, czując napór 
dzidy, która kołysała się nad nim jak pozbawiony flagi maszt w powiewach gwałtownego 
wiatru.
Kątem oka zbadał sytuację. Z każdej strony miał jednego jeźdźca; ten z lewej 
znajdował się niemal dokładnie w linii prostej. Gdyby udało mu się przekręcić na bok... zrobił 
to. Natychmiast rozległ się basowy jęk, a potem przekleństwo.
- Och, zamknij się! - nakazał jakiś głos w pobliżu. - Wyciągnij z niego tę włócznię. 
Zwłoki się przez to chwieją. Zauważyłem, że przeszła na wylot.
Wrażenie ciężaru zniknęło. Holroyd leżał cicho. Ogarnęło go oszałamiające poczucie 
zwycięstwa. Wieczorem, pomyślał wściekle, pod osłoną ciemności i wulkanicznej mgły, kto 
będzie przyglądał się martwemu ciału?
Bas krzyknął głośno, najwyraźniej zdumiony:
- Hej, spójrz, wodzu! Na tej włóczni nie ma krwi. Coś jest nie tak.
Była to prawda. Po minucie Holroyd poczuł, że grimb przystaje. Chwyciły go 
szorstkie dłonie, ściągnęły na ziemię i zaczęły obmacywać. Następnie odezwał się 
zadowolony głos przywódcy:
- Żadnych ran. Wydawało rot się dość dziwne, ze kochanek bogini jest śmiertelny. 
Lepiej się ocknij, Ineznio.
Holroyd podniósł się bez słowa i dosiadł swojego grimba. Bandyci byli, prawie bez 
wyjątku, barczyści i wysocy. Wielu miało brody i wąsy. Holroyd spodziewał się, że 
wybuchną szyderczym śmiechem, ale nic takiego się nie stało. Mężczyźni patrzyli na niego, a 
napotkawszy jego spojrzenie, z miejsca odwrócili wzrok. Rebelianci zachowywali się tak 
samo, co było niepokojące; nie wiedział, z którymi się w tej sytuacji zaprzyjaźnić. Reakcja 
tych ludzi wydawała się nienaturalna, dopóki Holroyd nie uświadomił sobie, co oni ujrzeli: 
człowieka z włócznią w sercu, który podniósł się z ziemi bez szwanku i to dość energicznie.
Długie kolumny jeźdźców galopowały przed siebie, wijąc się pośród dzikich wzgórz. 
Nadeszło południe, lecz marszu nie przerwano. Jeden z bandytów wręczył Holroydowi mały 
koszyk z jedzeniem; inni więźniowie, jak Holroyd zauważył, nie dostali niczego.
Z zainteresowaniem sprawdził zawartość swojego koszyka. Znalazł w nim trzy 
rodzaje owoców -jednego z nich nigdy wcześniej nie widział. Był okrągły, nieduży, miał 
grubą, miękką, czerwoną skórę i dawał się obierać jak banan. Miąższ przypominał w smaku 
winogrona. Chleba nie było, innego jedzenia też nie, tylko owoce.
Holroyd, kołysząc się na grzbiecie swojego wierzchowca, dostrzegł obok oficera 
rebeliantów. Zwrócił się do niego z propozycją:
- Jeśli masz ochotę zjeść zawartość koszyka, dam ci go. W trudnych chwilach mogę 
obejść się bez jedzenia... - przerwał i uśmiechnął się na ponure wspomnienie; po chwili 
dokończył: -...przez jakieś siedemset lat.
- Idź do Akkadistranu! - odparł zwięźle oficer. Długie popołudnie przechodziło w 
wieczór, a Holroyd jeszcze nie zjadł owoców. Jedzenie było cenniejsze dla głodnego 
człowieka niż ideały. Wierzchowiec Holroyda i grimb oficera - generała Seyteila, jak mgliście 
przypominał sobie jeniec - zrównały krok.
- Orientuje się pan choćby w przybliżeniu, generale, jak daleko jesteśmy od rzeki 
wrzącego błota? - spytał.
- Powinniśmy dotrzeć do niej przed zmrokiem - odparł oficer. - Jedziemy w kierunku 
miasta Trzy, które leży około ośmiu kanbów za rzeką.
Holroyd zmartwił się. Nie wolno mu przekroczyć rzeki. Skoro Ineznia nie była w 
stanie przekroczyć jej chociażby umysłem, musiało to coś znaczyć. Uznał, że powinien 
sprawę przemyśleć, i to szybko. Przyglądał się profilowi oficera-rebelianta; wyglądał na 
twardego człowieka, mimo że odpowiedział na pytanie Holroyda. Pokonanie jego uporu 
zajęłoby sporo czasu; a właśnie czasu brakowało.
Holroyd wpatrywał się przygnębiony w otaczające ich wzgórza. Wydawały się teraz 
wyższe niż na początku jazdy. W niewielkiej odległości wystrzelały w górę kolejne szczyty, 
na podobieństwo smukłych wieżyc i iglic, kopuł i minaretów. Niektóre wyrzucały smugi 
dymu w coraz bardziej zamglone niebo. Czuł niemal, jak zaciska się wokół niego tajemniczy 
świat Nushirvanu. Zwrócił się znowu do oficera:
- Daję słowo, że nie zamierzam skorzystać z tego jedzenia -powiedział 
zniecierpliwiony, przekrzykując ciężki tupot grimbów. -Jeśli sam nie chcesz, oddaj je komuś, 
kto nie wie, że pochodzą ode mnie. Żywność jest wolna od nienawiści czy ideologu.
Dowódca przyjął tym razem koszyk, zjadł kiść winogron i podał owoce następnemu 
rebeliantowi. Holroyd nie interesował się już, co dalej stanie się z koszykiem. Spytał:
- A gdybym przysiągł, że przybyłem do Nushirvanu, by walczyć i podbijać, czy 
zmieniłoby to wasze nastawienie?
- W żadnym wypadku - padła odpowiedź. - Książę bieżnio jest kukłą bogini. Wiemy 
doskonale, kim ona jest.
- A gdybym ci wyznał, że nie jestem Ineznio? - spytał poważnie Holroyd. - Że 
jestem... Ptahem?
Oficer odwrócił się i przyjrzał Holroydowi badawczo. W końcu się roześmiał.
- Taak, to bardzo sprytne. Jest tylko jeden szkopuł: nikt nie zdoła nas przekonać, że 
taki ktoś w ogóle istniał. - Przerwał na chwilę. - Chyba źle oceniłem tempo naszej jazdy. 
Rzeka wrzącego błota jest już przed nami. Powinniśmy dotrzeć do miasta Trzy przed 
nastaniem wieczoru.
Zbliżając się do kamiennego mostu, przerzuconego przez rzekę błota, grimby złamały 
równy szyk. Holroyd widział przez chwilę bulgoczącą maź i bezustanne wybuchy pary. Było 
tu bardzo gorąco. W ciągu pół godziny wszyscy znaleźli się na drugim brzegu rzeki. Posuwali 
się teraz w głąb nushirvańskiego kraju.


16
Miasto Trzy

W miarę jak most zostawał w tyle za długą karawaną, Holroyd czuł narastające 
ożywienie. Jak skazaniec w drodze na egzekucję, pomyślał ponuro. Ale wyrzucił to mroczne 
porównanie ze swojego umysłu. Nie pasowało. Miał nieodparte wrażenie, że znajduje się w 
centrum wielkich wydarzeń. Czy zwykły śmiertelnik mógł pragnąć czegoś więcej: znaleźć się 
w przyszłości, oddalonej o dwieście milionów lat, jako półbóg w fantastycznej krainie?
Ptah! Potężny Ptah! Gdyby tylko udało mu się zdobyć wielką władzę, jaka tu na niego 
czekała, zniszczyłby tę przeklętą świątynną cywilizację. Myśl przygasła. Z coraz większą siłą 
uświadamiał sobie intensywność swoich uczuć, znacznie mocniejszą teraz, gdy już 
przekroczył most. Siedział nieruchomo na grzbiecie grimba i pozwalał umysłowi błądzić 
swobodnie, doznając wszechogarniającego odprężenia. Czekał, wypatrując jakiegoś 
wewnętrznego sygnału, który dowodziłby obecności w nim nowej i straszliwej mocy. Ale 
odczuwał jedynie płynne ruchy zwierzęcia, którego dosiadał.
Holroyd zadrżał w nagłym przypływie złości. Do diabła, musi być jakaś różnica. Czuł 
się teraz inaczej - bardziej czujny, raczej pobudzony niż przygnębiony. Jego wzrok spoczął na 
pierścieniu, który tak wystraszył Ineznię. Powróciło wspomnienie bajek z dzieciństwa. 
Uśmiechnął się niewyraźnie, ujął go, obrócił trzykrotnie na palcu i powiedział:
- Na ten pierścień żądam, by przeniesiono mnie natychmiast do mojej kwatery w 
Gonwonlane.
Uśmiechał się dalej, gdy sekundy mijały i nic się nie działo. Spróbował jeszcze raz, 
zapominając o swoim gniewie. Nadal bez rezultatu. Wiedział doskonale, że tak będzie. 
Władza boga to nie jakieś tam hokus-pokus. Wyrastała z najgłębszych, najtrwalszych 
ludzkich emocji. Prastary był to impuls, owa zbiorowa potrzeba boskiej czci i posłuszeństwa. 
I gdzieś, dawno temu, król imieniem Ptah został wyniesiony do godności prawdziwego 
bóstwa; zyskał swoją moc od pierwszej chwili, gdy jakiś prymitywny wasal padł pokornie na 
twarz u nagich stóp pierwszego wodza-kapłana.
Było oczywiste, że gdy tylko odkryto tak potężną siłę, dowiedzieli się o niej inni 
mocni ludzie, a domyślając się jej nieboskie-go pochodzenia, starali się ambitnie korzystać z 
chwały, jaka spływała naturalnym biegiem rzeczy na szczęśliwego nosiciela boskości. Raz 
odkryta, ta wielka moc mogła być tylko przeniesiona na kogoś innego, lecz nigdy zniszczona. 
Zawsze jakiś nowy bóg-władca zastępował upadłego. Taka siła nigdy już nie miała zniknąć ze 
świata. Nawet Ptah wierzył, że zapewnia sobie trwały kult swojej boskości, zanim 
dobrowolnie się jej pozbył, by dokonać niepojętego złączenia z ludzką rasą,
Dlaczego w ogóle Ptah zrobił coś tak głupiego? Wyjaśnienie tego z pewnością 
miałoby znaczenie dla obecnych wydarzeń. Ale żadna odpowiedź nie przychodziła 
Holroydowi do głowy. Jego umysł mógł równie dobrze pozostać w całkowitym mroku. 
Kłębiły mu się w głowie różne pytania, a w końcu liczył się już tylko niezmordowany, płynny 
bieg grimba. Konwój więźniów i strażników parł do przodu, wspinając się coraz wyżej, ku 
szczytom wzgórz.
Holroyd ujrzał pierwszy zamek. Budowla z ciemnego kamienia przycupnęła niczym 
ogromna czarownica w spiczastym kapeluszu pośrodku licznych domów na szczycie 
ufortyfikowanego wzgórza. Widok ten przyprawił go z początku o dreszcz, potem rozbudził 
w nim dzikie pragnienie; natychmiast zaczął wymyślać taktykę, jaką należałoby zastosować 
wobec tak potężnej warowni, w świecie pozbawionym oblężniczej artylerii. Rzut 
zmasowanych oddziałów na skrierach, które pokonywałyby systemy obronne każdego fortu 
po kolei. Straty przy tego rodzaju akcjach, prowadzonych z dostateczną siłą i szybkością, 
byłyby minimalne. Takie siły mogłyby ruszyć bezpiecznie do ataku na trzy dni przed 
wojskami lądowymi i sparaliżować systemy komunikacyjne wroga. Najwidoczniej nigdy nie 
próbowano czegoś takiego w bitwach opisywanych przez księgi historyczne. Na szczęście 
zdążył już nakreślić ten plan kilku marszałkom.
Cienie zalegające dolinę zaczęły się wydłużać. Słońce żarzyło się krwawą czerwienią, 
zniżając się ku dymiącemu wulkanowi w zachodnim paśmie wzgórz. Na bocznej, wąskiej 
drodze pojawiły się teraz wozy ciągnięte przez jednorożce - ich nieprzerwany strumień 
wypływał zza wzgórza majaczącego przed konwojem. Skręcały w liczne, rozgałęziające się 
szlaki, które wiodły do fortów i budowli, wieńczących każdy szczyt. Czoło długiej kolumny 
zaczęło okrążać wzgórze. Nagle rozległ się stamtąd głośny okrzyk, podjęty przez innych i 
niesiony crescendo na koniec orszaku:
- Nushir! Od głównego fortu nadchodzi sztandar Nushira. Sam Nushir przybywa, by 
spytać księcia Ineznio...
Niebawem Holroyd stwierdził, że jego grimb okrążył już wzgórze; ujrzał rozpostarte 
przed sobą miasto Trzy. Powstanie tego miasta owiane było tajemnicą, która ginęła w mroku 
dziejów. Istniało niejasne podanie - przekazane mu kilka dni wcześniej przez jednego z 
oficerów - według którego miejsce to zwało się kiedyś Yit albo Yip, a może Yik. Ale na 
wszystkich mapach wojskowych Gonwonlane widniała po prostu nazwa Trzy. Co oznaczało, 
że dwa inne miasta Nushirvanu leżały bliżej granicy: jedno na zachodzie, drugie nieco dalej 
na wschodzie. To było trzecie.
Trzy było zbudowane na ogromnym płaskowyżu, dalej zaś wspinało się na wzgórza; o 
zmierzchu przypominało miasto z legend, mroczne, zagadkowe, niczym dziwny i niepojęty 
sen z pradawnych czasów. Wiatr, który przywiał do Holroyda stłumiony gwar miasta, 
przyniósł też ze sobą dziwne wonie - nie pozbawioną uroku mieszankę kuchennych 
zapachów, odoru stajni dla grimbów i gniazd skrierów. Owa woń przenikała wszystko; gdy 
długi szereg jeźdźców podążał szybko ciemniejącymi ulicami, stawała się jedynym 
powietrzem, które wdychali, gęstym, niemal dotykalnym i - Holroyd uśmiechnął się ponuro - 
prawdopodobnie dość nieszkodliwym.
- Książę - odezwał się generał Seyteil. Holroyd odwrócił się. Zanim zdążył coś 
powiedzieć, oficer o haczykowatym nosie ciągnął szybko:
- Myślałem o tym, co powiedziałeś tam, po drodze! - generał pokazał dłonią kierunek. 
- Jeśli jesteś Ptahem, to dlaczego nie okazałeś swojej mocy?
Holroyd zwlekał z odpowiedzią. Zupełnie zapomniał, że pragnął przeciągnąć tego 
człowieka na swoją stronę. Zgubił tę myśl z chwilą przekroczenia rzeki wrzącego błota; cel, 
jaki mu przyświecał, umknął podczas tej przeprawy. Holroyd skupił z wolna uwagę na 
generale. Zdając sobie sprawę, że jeśli będzie dalej zwlekał z odpowiedzią, zostanie 
posądzony o grę na zwłokę, zaczął wyjaśniać oficerowi swoją sytuację. Tamten przerwał mu 
z gniewnym zdumieniem:
- Chcesz powiedzieć, że przekraczając tę błotną fosę, zniszczyłeś zaklęcie, które 
broniło bogini dostępu do Nushirvanu?
- Nie rozumiem, jak to zadziałało - odparł Holroyd. - Wydaje mi się, że tkwiło to 
głęboko w umyśle Inezni; nie mogła się tego pozbyć, pomimo całej mocy, jaką zdołała 
zebrać.
Było coraz ciemniej i Holroyd z trudem dostrzegał rozmówcę. Ulice oświetlały słabe 
pochodnie, których blask z trudem przenikał mieszaninę mroku i mgły, gęstniejącą nad 
miastem. Od strony wzgórz napłynął chłód, który przyniósł znaczną ulgę po straszliwym 
upale dnia, lecz coraz mroczniejsza noc zwiastowała kres podróży i związane z tym 
konsekwencje. Holroyd spytał pospiesznie:
- Co sprawiło, generale, że w ogóle się pan do mnie odezwał?
Nie padła żadna odpowiedź i Holroyd po chwili wzruszył ramionami. Jechał przez 
jakiś czas w ponurym milczeniu, po czym stwierdził:
- Przypuszczam, że większość z was zostanie zesłana do Akkadistranu. Co Zarda robi 
z uprowadzonymi ludźmi?
Tym razem z ciemności dobiegł ironiczny śmiech. Po chwili generał odpowiedział:
- Według doniesień Zarda potrzebuje kolonistów. Ale ponieważ nigdy nie zdarzyło 
się, by z takiej kolonii uciekł choćby jeden więzień, spodziewamy się najgorszego. Krążą 
niewiarygodne opowieści... Pytasz, dlaczego się do ciebie odezwałem? Bo wydaje mi się, że 
twoje twierdzenie, jakobyś był Ptahem, może się nam przysłużyć, bez względu na to, czy 
jesteś nim naprawdę. Twoją opowieść o buntowniku Tarze w świątyni w Linn można 
sprawdzić. -Po chwili oficer dodał bez związku: - Jak powiadam, myślałem o tym i nagle 
przypomniałem sobie o naszej pozycji. I uświadomiłem sobie, że podlega ona 
niedostrzegalnej zmianie - roześmiał się cicho. - O! Zwalniamy.
Tak było w istocie. Zmiana tempa przebiegała bez zakłóceń, płynnie, jak cała podróż. 
Wielkie bestie zwolniły kroku w sposób naturalny, po prostu w pewnej chwili przestały 
podążać przed siebie. Pchane siłą rozpędu sunęły jeszcze chwilę płynnym, wdzięcznym 
ruchem. Nawet kiedy już się zatrzymały, trudno było sobie uświadomić, że dynamiczny pęd 
tek łatwo przeszedł w całkowity bezruch.
Holroyda otoczyli ludzie.
- Tędy, książę Ineznio. Masz się bezzwłocznie udać do szlachetnego Nushira.
Poprowadzono go długim marmurowym korytarzem, otwierającym się przy końcu na 
obszerny pokój. Siedział tu jakiś mężczyzna w towarzystwie dwóch kobiet.


17
Nushir z Nushirvanu

Nushir z Nushirvanu był tęgim, wysokim, niebieskookim młodzieńcem. Krzesła obu 
jego żon stały za wielkim tronem władcy, z prawej strony.
Kiedy Holroyd wszedł do sali, kobiety automatycznie nachyliły się ku sobie, 
wyszeptały coś jednocześnie, po czym skinęły głowami jak na sygnał. Jedna była szczupła i 
ciemnowłosa, druga pulchna i jasnowłosa, a obie zachowały się tak, jakby dzieliły między 
siebie jedną myśl, po czym wypowiadały jaw duchu całkowitego porozumienia. Uwaga 
Holroyda skupiła się na kobietach; z trudem oderwał od nich wzrok dopiero wtedy, gdy 
Nushir zaczął mówić. Tylko mgliście uświadomił sobie, że straże wycofały się za zamknięte 
teraz drzwi.
- Jesteś naprawdę Ineznio? - spytał pulchny władca.
Zachowywał się z nieprzyzwoitą skwapliwością. Wychylił się do przodu, a oczy 
błyszczały mu niezdrowym podnieceniem, po prostu chciwością. Holroyd przytaknął, ale 
poczuł się nieswojo. Nie ulegało wątpliwości, że dziedzicznemu wodzowi bandytów bardzo 
zależy na tym, by dobić z rebeliantami targu w zamian za schwytanie bieżnia. Holroyd czekał 
w napięciu, a Nushir mówił dalej:
- I to ty dowodzisz atakiem, wymierzonym w mój kraj?
Holroyd pojął wreszcie, w czym rzecz. Wpatrywał się w swojego pulchnego 
rozmówcę spod zmrużonych powiek, zafascynowany możliwościami, jakie dawała mu ta 
sytuacja. Jeśli postąpi właściwie, będzie wolny w ciągu dziesięciu minut. Stał i czekał, aż 
ułożą się wszystkie elementy łamigłówki, aż pomysł wyklaruje się do końca. Wyraźne 
przerażenie Nushira stało się nagle zrozumiałe.
Matowo niebieskie oczy pałały nieprzyjemnym żarem, duże, mięsiste dłonie otwierały 
się i zamykały, jakby chciały złapać jakiś niezwykle pożądany przedmiot. Grube wargi były 
rozchylone, a miękkie, ciężkie nozdrza rozdęte. Już sam wygląd władcy ujawniał prawdę. 
Nushir z Nushirvanu dowiedział się, że ma zostać zaatakowany; chociaż w przeszłości 
inwazje kończyły się niepowodzeniem, przestraszył się nowej groźby. Holroyd zaczerpnął 
powietrza i stwierdził:
- Jeśli przedsięwziąłeś zwyczajowe środki obronne, to nie musisz się martwić.
- Co masz na myśli?
- Atak - ciągnął chłodno Holroyd - ma zadowolić nasze buntownicze elementy. Nikt 
nie ma zamiaru walczyć na serio. Pamiętaj, że chwytając mnie działasz na korzyść ludzi, 
którzy chcą cię zniszczyć.
- On kłamie - odezwała się ciemnowłosa kobieta wysokim i szorstkim głosem. 
Pociągnęła tłustego mężczyznę za ramię. - Zbyt długo się wahał przed udzieleniem 
odpowiedzi, jest zresztą coś dziwnego w jego zachowaniu. Poddaj go bezzwłocznie torturom. 
Musimy dowiedzieć się prawdy.
- No, no - powiedział Holroyd - widzę, że rząd w Nushirvanie funkcjonuje identycznie 
jak w Gonwonlane.
Niebieskie oczy przyglądały mu się ponuro. Można było w nich dostrzec niepewność i 
ciekawość. W końcu Nushir nakazał:
- Wyjaśnij to.
- Na czele obu stoją kobiety - odparł zimno Holroyd; żony władcy aż sapnęły z 
wrażenia. Swoim zwyczajem nachyliły się ku sobie, ale żadna nie otrzymała chyba 
zadowalającej odpowiedzi, bo wyprostowały się, wyraźnie zmieszane.
Nushir siedział ospały i niezdecydowany, ale poruszył głową z ledwo dostrzegalnym 
zniecierpliwieniem, gdy ciemnowłosa kobieta znów pociągnęła go za ramię. Nie wyczuwając 
nastroju swego pana, przemówiła, zwracając się po części do niego, a po części do Holroyda:
- Jest tylko jeden władca w Nushinran, ale my jesteśmy jego żonami i mamy na 
względzie jego dobro. Nasz blask jest jedynie odbiciem jego chwały. Gdy mu doradzamy, to 
tylko jako niezbędne instrumenty jego władzy. Teraz wyczułyśmy kłamstwo, a zatem 
doradzamy tortury. Natychmiast.
Ostatnie słowo prawie wykrzyczała i spojrzała gniewnie na Holroyda, który gwizdnął 
pod nosem. Próba wbicia klina między męża a żony obróciła się przeciwko niemu. Pojawiło 
się pytanie: co z ciałem takim jak jego mogły uczynić tortury? A jeśli oznaczało to, na 
przykład, amputację nogi? Te mrożące krew w żyłach spekulacje skończyły się, kiedy 
zauważył wyraz twarzy jasnowłosej żony.
Na pierwszy rzut oka sprawiała wrażenie przeciętnie ładnej; odległość od tronu 
Nushira wskazywała, że zajmuje pozycję drugiej żony. Teraz zaszła w niej zmiana. 
Wyprostowała się, nie tylko fizycznie, ale jakby duchowo. Oczy płonęły żywo, policzki 
nabrały kolorów. Siedziała przez chwilę nieruchomo, pogrążona w myślach, po czym 
odezwała się dźwięcznym głosem:
- Mów za siebie, Niyi. Jeśli książę nie kłamie - a to, co wiemy o Gonwonlane, 
potwierdza jego słowa -jest naszym sprzymierzeńcem, nie wrogiem. Należy zwołać na jutro 
rano naradę w bardziej sprzyjających okolicznościach. Proponuję, by dostarczyć naszemu 
gościowi na noc kobietę i przydzielić apartament.
Zapadła cisza. Niyi, ta ciemnowłosa, dwukrotnie otwierała usta, by przemówić, 
dwukrotnie obracała się ku jasnowłosej z zaciśniętymi pięściami, ale za każdym razem 
zaskoczenie brało górę nad wolą działania. Zerknęła w końcu na swego pana i czekała.
Nushir siedział w zamyśleniu, głaszcząc się po gładkim, okrągłym podbródku, ale w 
końcu zaczął przytakiwać.
- Tak się stanie, sam doszedłem do takiego wniosku. Nasz gość zajmuje wysokie 
stanowisko, wolno mu więc wybrać jedną z dwóch moich żon. Rano zaś pomówimy i jeśli 
osiągniemy kompromis, odeślemy księcia Ineznio pod eskortą skrierów na jego linie bojowe. 
- Zamilkł na chwilę, po czym zakończył: - Którą z moich dwóch żon wybierasz, Wielki 
Książę?
Odmowa oczywiście nie wchodziła w rachubę. Byłaby równoznaczna ze śmiertelną 
obrazą. Wybór zaś był tak oczywisty, że wymagał jedynie chwili namysłu. Holroyd odparł 
poważnie:
- Wybieram tę, która zwie się Niyi. Dzięki ci, wielki Nushirze, za ten honor. Nie 
będziesz tego żałował.
Jakim byłbym głupcem, pomyślał Holroyd, gdybym pozostawił tę wrogo nastawioną 
niewiastę sam na sam z jej mężem, by mogła przez całą noc bez przeszkód uprawiać swoją 
propagandę! Nushir stwierdził zaskoczony:
- Sądziłem, że, podobnie jak inni, tak sarno uhonorowani, wybierzesz jasnowłosą 
Calyę. - Wzruszył ramionami i zwrócił się z uśmiechem do ciemnowłosej żony: - Będzie to 
dla ciebie interesujące doświadczenie, Niyi.
Pociągnął za jedwabny sznur, zwisający z sufitu. Niemal natychmiast w sali zaroiło 
się od służących. Po dziesięciu minutach Holroyd znalazł się sam na sam ze swoją nocną 
wybranką.
Na drugim końcu sali widniało wielkie, ozdobne okno. Ledwie raczywszy spojrzeć na 
ciemnowłosą kobietę, Holroyd podszedł do niego i wyjrzał na zewnątrz. W dole rozciągało 
się miasto Trzy. Płonące bladym światłem pochodnie uliczne przywodziły na myśl 
zaciemnione przed nalotem miasto europejskie sprzed milionów lat.
Uczucie podniecenia, które pojawiło się po przekroczeniu mostu, znowu się wzmogło. 
Bez względu na okoliczności Holroyd miał wrażenie, że jego umysł ze wszystkich stron 
ogarnia zadowolenie. To prawda, doznał porażki, przekraczając rzekę wrzącego błota, ale 
teraz odzyskał wolność, by móc powrócić do Gonwonlane. Co przeważało, zwycięstwo czy 
klęska - wiedząc tak niewiele, Holroyd nie miał szansy tego ocenić. Prawdopodobnie sytuacja 
była niekorzystna, ale przynajmniej, dzięki uwolnieniu, miał czas, by wszystko przemyśleć i 
przygotować się na następny atak. Tu i teraz musiał nakreślić linię i powiedzieć: ani kroku 
dalej. Od tej pory należy działać z najgłębszą rozwagą.
Holroyd roześmiał się cicho. Człowiek żyjący w świecie, którego prawie nie zna, musi 
podjąć ważne decyzje, ale nie może dowiedzieć się najważniejszych rzeczy dostatecznie 
szybko. Mimo to czuł się o wiele lepiej jako wolna istota!
Porzucił spekulacje i przypomniał sobie Niyi. Postanowił oczywiście, że ją przyjmie - 
skoro już została zaoferowana. Gdyby się z czymś wygadał, na pewno by o tym doniosła, co 
mogło źle się skończyć. Nie należało ryzykować. Odwrócił się od okna i zobaczył zdumiony, 
że ciemnowłosa Niyi stoi z uchem przyciśniętym do drzwi prowadzących na korytarz, 
nasłuchując z uwagą. Przewróciła oczami i spojrzała na Holroyda, po czym - ku jego zasko-
czeniu - położyła palec na ustach w odwiecznym geście ostrzeżenia. Potem podeszła do niego 
z gracją.
- Musimy działać szybko - syknęła. - Bardzo wszystko skomplikowałeś, wybierając 
Niyi zamiast Calyi, w którą się wcieliłam, zanim zaczęła przemawiać na twoją korzyść. 
Musiałam w ostatniej chwili przeskoczyć w drugie ciało; złotowłosa kobieta będzie pamiętać 
mgliście, że ją posiadłeś, a to da nam trochę czasu, zanim zacznie o tym opowiadać.
Urwała. Holroyd zaczął gwałtownie:
- Co u... -ale zamilkł i stał teraz nieruchomo jak kamień. Oczy zmieniły mu się w dwie 
wąskie szczeliny. A zatem sterowano nim znowu! - Kim jesteś? - spytał Chrapliwie.
Kobieta wyszeptała:
~~ Jestem tą, która wspinała się po Wielkim Klifie, która próbowała cię zabić i dała ci 
pierścień Ptaha. Cofnij się myślami w przeszłość: czy mówiłeś komuś, że mnie widziałeś? 
Jeśli nie, to musisz wiedzieć, że nie jestem Ineznią. - Mówiła pospiesznie dalej, nie bacząc na 
to, że Holroyd chce jej przerwać: - Nie wolno nam zwlekać, wierz mi. W tej właśnie chwili 
Ineznią znajduje się w głównym pałacu Nushira, starając się za wszelką cenę zniszczyć boski 
tron Ptaha. Tron jest ostatnią z... -Nagle słowa zamieniły się w bełkot, jakby język stał się 
nagle zbyt duży w jej ustach. Przełknęła z wysiłkiem, spróbowała jeszcze raz, po czym 
zrezygnowała; najwyraźniej to co, chciała powiedzieć, zmusiło ją do bolesnego milczenia. 
Dokończyła nagląco: - Musimy udać się tam bez zwłoki. Za godzinę, nawet za minutę może 
być za późno. Posłuchaj, Ptahu, wiem doskonale, jak często byłeś oszukiwany. Nic na to nie 
poradzę. Musisz zaryzykować jeszcze raz, i to natychmiast!
O dziwo, pod wpływem jej słów stanowczość Holroyda, tak niezachwiana, tak 
głęboko zakorzeniona, ustąpiła, bo to, co powiedziała, było prawdą. Nie mówił nikomu o 
wychudłej kobiecie; niechęć Inezni na widok pierścienia wydawała się teraz potwierdzeniem 
tożsamości tej, która mu go dała. Ineznią nie wiedziała, na pewno nie wiedziała, że tamta 
kobieta spotkała go nad urwiskiem, nawet jeśli się domyślała, że tak mogło być. A więc miał 
przed sobą uwięzioną od niepamiętnych czasów L'onee; jeśli teraz L'onee mówi mu, że nie 
ma czasu do stracenia, to na pewno ma rację.
Teraz, gdy o tym myślał, usiłowania Inezni, aby go porwać, wydały mu się z jej strony 
skrajną nieostrożnością. W ogóle nie liczyła się z tym, że może wzbudzić podejrzenia. 
Przedtem nigdy tak nie postępowała. Musiało to oznaczać, że zbliża się do końca realizacji 
swoich planów. Mur obronny, jaki Ptah wzniósł dawno temu, zaczynał kruszeć. To 
szaleństwo z jego strony, że wiedząc o tym jeszcze tu był. Lecz nic nie mógł na to poradzić. 
Powód jego wahania wydawał się zbyt ważny, by go lekceważyć. Powiedziano mu, że musi 
zasiąść na boskim tronie Ptaha i że dzięki temu odzyska prastarą, straszliwą władzę boga.
Wydawało się to śmieszne, ale przecież obie, zarówno Ineznia, jak i L'onee, 
powiedziały, że tak właśnie ma być. Dlaczego Ineznia powierzyła mu, pośród tylu drobnych 
kłamstw, tę jedną wielką prawdę? Dlaczego w ogóle powiedziała mu o tronie? Musiała to 
zrobić z tego samego powodu, z jakiego ujawniła mu istotę pozostałych tarcz ochronnych, 
pozbawionych teraz mocy. Fakt, że mu powiedziała, miał psychologiczne uzasadnienie. 
Skierowało to jego umysł na ten odległy cel, podczas gdy ona mogła się skupić na realizacji 
bieżących zamiarów. A teraz znajdowała się już na ostatnim okrążeniu. Należało podjąć 
zdecydowane działania.
Dostrzegł, że L'onee obserwuje go szeroko otwartymi, pełnymi rozpaczy oczami. 
Wdzięczny, że nie zakłóciła toku jego myśli, spytał pospiesznie:
- Jak się stąd wydostaniemy?
- Idź za mną, jakbyśmy udawali się na spacer- odparła.-Ciepłe ubrania znajdują się w 
komnacie obok gniazda skrierów. Niyi jest żoną przywódcy, więc jako Niyi mogę zażądać 
eskorty skrierów o każdej porze dnia i nocy bez konieczności tłumaczenia się. Chodź!
Holroyd pobiegł z nią do drzwi, ale nagle zawołał:
- Poczekaj! Między więźniami jest generał Seyteil. Czy można jakoś dostarczyć mu 
skriera i pomóc w ucieczce? Myślę, że przydałby się w Gonwonlane, podczas gdy...
- To niemożliwe - przerwała mu L'onee. - Takie działanie wzbudziłoby podejrzenia. 
Zresztą mamy za mało czasu! Prędzej! Po kwadransie unosili się już w powietrzu.


18
Kraina wulkanów

Zrobiło się bardzo zimno. W dali majaczyły jeszcze wyższe góry, ciemne, ponure i 
dzikie - pod dziwnie bliskimi gwiazdami. Nie wszystko było pogrążone w szarości. W tym 
lodowatym świecie z tysięcy kraterów wystrzelały wulkaniczne ognie, zamieniając noc w 
przerażające widowisko, pełne czerwonych płomieni i czerwono-czarnego dymu. Słupy ognia 
biły w niebo każdy oddzielnie i roztaczająca się wokół noc wydawała się przez to jeszcze 
ciemniejsza, zaś pozostałe góry - zimniejsze i groźniejsze. Skriery omijały przestrzeń 
powietrzną nad kraterami, trzymając się szlaku wolnego od ognistych wyziewów; widocznie 
wolały lodowaty chłód.
Holroyd czuł wyraźnie, że wielki ptak, na którym siedzieli razem z L'onee, jest coraz 
słabszy, coraz bardziej zmęczony. Już dwukrotnie zadrżał ze strachu, gdy jego skrier, a za 
nim pozostałe, wzbijały się desperacko w górę, by ominąć sterczące w niebo iglice.
Nie wiedział, w którym momencie zaczął się lot w dół. Może wtedy, gdy jego umysł, 
kierowany własnym instynktem, po raz pierwszy wybiegł w przyszłość i próbował sobie 
wyobrazić, jaki będzie kres tej podróży. W każdym razie Holroyd zauważył, że ptaki lecą 
swobodniej i szybciej; wyczuł też, że powietrze się ociepliło. W dole błysnęło światłami 
jakieś miasto, potem drugie, i jeszcze następne. Nawet ziemia między tymi skupiskami 
świateł nie była już pogrążona w ciemności, lecz błyskała niezliczonymi plamami 
bladożółtych punkcików. Pierwsze z tych miast przycupnęły w dolinach między potężnymi 
szczytami, lecz wkrótce ta wyszczerbiona przeszkoda ustąpiła miejsca łagodniejszym 
wzniesieniom, wreszcie prawie całkiem płaskiemu obszarowi. Powietrze pachniało 
balsamicznie, miasta ciągnęły się w nieskończoność. Ledwie jedno niknęło w mroku, a już 
pojawiało się następne.
Upłynęło półtorej godziny od przelotu nad pogórzem, kiedy L'onee obróciła się w 
siodle i krzyknęła z wiatrem:
- Khotahay, stolica!
Wymówiła tę nazwę w taki sposób, że zabrzmiała jak egzotyczna, przyspieszająca 
bicie serca muzyka. Lecz w nocnej ciemności miasto wyglądało jak wszystkie inne; było 
tylko większe, sięgało aż do pasma wzgórz na północy, na wschodzie zaś opierało się o 
szeroką rzekę. L'onee znów się odezwała:
- Niewiele brakowało, żebym wczoraj przyleciała tutaj, zamiast do... - Nie usłyszał 
dokąd, bo ostatnie słowo uleciało w powiewie wiatru. - Ogarnęła mnie panika, gdy nie 
znalazłam cię przy żadnym z dwunastu mostów na rzece wrzącego błota. Co jakiś czas sama 
próbowałam ją przekroczyć, a kiedy w końcu mi się udało, wiedziałam, że przełamałeś szóste 
zaklęcie i że dlatego cienie znalazłam. Co prawda i tak nie mogłabym kontrolować tylu 
przepraw naraz. Zostałam złapana, gdy leciałam nad miastem, ale oczywiście nie 
przejmowałam się tym zbytnio. Zdążyłam już wcześniej zlokalizować główny fort i 
natychmiast weszłam w ciało jednej z ważniejszych służących. A potem, w odpowiedniej 
chwili, przeskoczyłam bez trudu w ciało Calyi, jasnowłosej żony Nushira.
Holroyd słuchał wyjaśnień L'onee jednym uchem; to, co opowiedziała, uzupełniło 
drobne braki w historii jej życia od czasu, gdy widział ją po raz ostatni. Lecz gdy patrzył na 
zbliżającą się stolicę, jego myśl wybiegała naprzód. Tam była Ineznia. I tron Ptaha.
Trudno mu było wyobrazić ją sobie. Silna, pełna pasji złotowłosa bogini wydawała się 
nierzeczywista-tu, w górze, w nocnej ciemności, gdy zawodzący wiatr szarpał jego ciało 
spoczywające płasko na grzbiecie ptaka, a ogromne czarne skrzydła potężnej bestii wznosiły 
się i opadały gwałtownie, raz za razem.
Boski tron w ogóle nie miał fizycznej formy. Umysł Holroyda nie mógł stworzyć 
żadnego obrazu. Ale przecież musiał istnieć,. tam, w dole! L'onee w to wierzyła, a Ineznia 
opierała wszystkie swoje plany na niezachwianym przekonaniu, że tron jest namacalną 
rzeczywistością. Ptah musiał im dawno temu o tym powiedzieć. Oczywiście niewykluczone, 
że wprowadził je w błąd, ale było to niebezpieczne założenie.
Gdybym był Ptahem... - pomyślał Holroyd, po czym uśmiechnął się, bo zdał sobie 
nagle sprawę, że to bzdura. Przecież był Ptahem. W każdym razie nie istniał prócz niego 
drugi Ptah. Gdybym był Ptahem, myślał dalej, i nie ufał jednej z tych dwóch kobiet -a może 
nawet obu - nie naraziłbym głównej tarczy obronnej na najmniejsze nawet ryzyko. 
Musiałbym coś wymyślić - coś, co by zaszokowało albo pokrzyżowało szyki każdemu 
intrygantowi. Nie pozostawiłbym sprawy głównej tarczy własnemu losowi, by sprowadzić 
wszystko do alternatywy - zasiąść na tronie czy nie!
Skriery zanurkowały z piskiem. W dole, w blasku świateł, ukazał się wielki 
dziedziniec. Ptaki schodziły jeden za drugim i siadały po kolei na lądowisku jak potężne 
samoloty.
Słudzy, poznawszy twarz Niyi, kłaniali się nisko. Pomagali gościom zdejmować futra 
i prowadzili ku otwartym drzwiom.
- Nie budźcie mieszkańców pałacu - nakazała L'onee- Niyi. -Gość Nushira i ja 
pójdziemy bez eskorty.
Wzdłuż oświetlonego korytarza stali w równych odstępach strażnicy, prężąc się na 
baczność; wysocy i brodaci, dziwnie wyglądali w swoich mundurach. Stali sztywno, gdy 
mijała ich para gości. Holroyd wyszeptał w końcu:
- Wiesz, gdzie ona jest? Gdzie jest tron? Czuł napięcie i podniecenie, wiedział, że to 
najważniejszy moment jego życia.
L'onee odparła szeptem:
- Wiem dokładnie, gdzie jest tron. W końcu Niyi też to wiedziała... O, tam - pokazała 
drzwi na końcu korytarza.
Duże, bogato zdobione wrota były zamknięte. Holroyd wypróbował na nich swoją 
siłę. Drewno zadrżało od potężnego ciosu, lecz nie pękło.
- Poczekaj! - nakazała gorączkowo L'onee. - Nie ma wątpliwości, że ona jest w 
środku, ale niech to strażnicy wyważą drzwi. Tym razem dysponujemy władzą - dodała z 
satysfakcją. - Nie ma w całym pałacu ciała, które Ineznia mogłaby przejąć i postawić się 
ponad Niyi. Ja... - urwała i westchnęła cicho.
Drzwi otwarły się z wolna, a za progiem ukazała się Ineznia. Przy czarnej aksamitnej 
sukni jej włosy przypominały złotą koronę. Uśmiechnęła się i powiedziała:
- Wejdźcie. Oczekiwałam was.


19
Bitwa bogiń

Niebieskie oczy bogini bieżni ciskały żółte płomienie, jej uśmiech to przygasał, to 
rozpalał się na nowo, jakby radość przychodziła i odchodziła.
- Czekałam na was - powtórzyła. - Wejdźcie obydwoje. Chętnie opowiem wam o 
wszystkim.
Jej zwycięski nastrój zapadł w umysł Holroyda. Uśmiechając się ponuro, postąpił do 
przodu, ale zatrzymał się chwiejnie w pół-kroku, gdy głos Niyi zadźwięczał ostrzeżeniem 
wypowiedzianym przez L'onee:
- Ptahu, zaczekaj! Wyczuwam tu coś złego.
Holroyd odzyskał równowagę, po czym znieruchomiał. Nie ze strachu; wyłącznie z 
ogromnego zaskoczenia. Nasiliło się wrażenie nierealności, którego doznawał już wcześniej. 
Przez chwilę żywił niewzruszone przekonanie, że śni. Po minucie jednak stał nadal w tym 
samym miejscu, przyglądając się delikatnej, uśmiechniętej twarzy przed sobą. Kobiety o tak 
dziewczęcej urodzie, pomyślał Holroyd, nie powinny okazywać triumfu. Bogini znów prze-
mówiła:
- Jakże jesteśmy melodramatyczne, L'onee. Oczywiście, że wyczuwasz coś złego - 
mianowicie własną porażkę. Jeszcze się wahasz? Zapewniam cię, że nikt nam nie będzie 
przeszkadzał. Naprawdę musisz spojrzeć na tron, który przypadłby wam w udziale, gdybyście 
zjawili się tu sześć godzin temu.
Zapraszam, powiedział pająk do muchy, pomyślał Holroyd. Wzmianka o tronie 
zupełnie go nie poruszyła. Jego umysł zaprzątało pytanie, dlaczego Ineznia jest taka pewna, 
że nikt nie będzie im przeszkadzał. Było to dziwne, bo dostrzegł na korytarzu kilka kobiet. 
Nagle uderzyła go pewna myśl. Obrócił się gwałtownie ku L'onee.
- Przyszło mi właśnie do głowy, że nie widziałem żadnej z was w męskiej postaci. Czy 
może...
L'onee stała obok niego marszcząc brwi, jakby próbując wychwycić coś, co jej 
umykało. Teraz podniosła wzrok.
- Tylko kobiety, Ptahu, albo zwierzęta-samice. Jest pewne prawo fizyczne, które...
Urwała i spojrzała szeroko otwartymi oczami, jak Ineznia pada bezwładnie na 
podłogę. Po chwili krzyknęła przeraźliwie:
- Ptahu! Ona weszła w czyjeś ciało!
Kobiety były teraz tuż za nią; jedna z nich szukała czegoś pod suknią. Błysnął ostry 
jak brzytwa kamienny nóż. Holroyd, uśmiechając się z nagłym zrozumieniem, odsunął L'onee 
i nadstawił własny bok, w który wbił się ciśnięty nóż. Wciąż się uśmiechając, wyszarpnął go 
z ciała. Rzucił szybkie spojrzenie na Ineznię; bogini nie zdradzała żadnych oznak życia. Była 
jedną z pięciu kobiet; mogła wejść w każdą z nich. Coraz silniej sobie uświadamiał, jakie 
niebezpieczeństwo im grozi.
- Prędzej, L'onee - ponaglił. - Każ tym kobietom natychmiast odejść. Ta, która jest we 
władaniu Inezni, będzie próbowała zabić Niyi, a tym samym zmusić cię do wcielenia się w 
jakąś mniej ważną osobę. Prędzej!
Umysł L'onee był szybszy od jego słów. Wydała dźwięcznym głosem ostry rozkaz. 
Trzy kobiety ruszyły posłusznie z powrotem tą samą drogą, którą przyszły. Jedna z dwóch 
pozostałych stała niezdecydowana, ale druga krzyknęła:
- Wracajcie tutaj! To nie jest królowa Niyi, ale uzurpatorka. Królowa przebywa teraz z 
naszym panem na granicy, o czym wszyscy wiedzą.
Ta, która mówiła, sprawiała wrażenie osoby ważnej, najpewniej jakiejś nadzorczym. 
Słysząc jątrzy kobiety, które już były dość daleko, odwróciły się przestraszone, a jedna z nich 
zawołała drżącym głosem:
- Skoro tak, to dlaczego nie wezwać straży? L'onee, schowana za Holroydem, spytała 
szeptem:
- Co mam robić? Sama wezwać straże?
Holroyd wahał się. Jego umysł nie potrafił ogarnąć bezpośredniego 
niebezpieczeństwa. Cały czas wybiegał do przodu, starając się uchwycić ogólniejszy sens, 
dostrzec potencjalne korzyści wynikające z każdej sytuacji. Nigdy wcześniej nie zdawał sobie 
z tego sprawy, jaką straszliwą siłę posiadały Ineznia i L'onee -ową możliwość przechodzenia 
z ciała do ciała. Mogły wejść wszędzie tam, gdzie bywały kobiety, i od razu zacząć zabijać, 
na lewo i prawo.
Zaskoczenie byłoby niesłychane. Nic nie mogło się oprzeć takim szamańskim 
sztuczkom. Całe fortyfikacje musiały padać bez walki, w obłąkańczym wirze bratobójczych 
zmagań albo samobójczej śmierci.
Stało się oczywiste, że dni Nushirvanu jako niepodległego państwa są policzone. 
Teraz, gdy Ineznia mogła do woli przekraczać rzekę wrzącego błota, odwieczna nietykalność 
tego kraju została unicestwiona. Holroyd bardzo chciał się dowiedzieć, dlaczego Ineznia nie 
pokonała już dawno olbrzymiej krainy Akkadistranu, która, jak wszystko na to wskazywało, 
nie była w ogóle chroniona. Jednak bezpośrednie niebezpieczeństwo czyhało na nich tutaj.
Było jasne, że L'onee i on, Holroyd, zjawili się, zanim Ineznia zdążyła zrealizować 
swój cel. Chociaż była tak pewna siebie, nie mogła widocznie w tak krótkim czasie zniszczyć 
boskiej mocy tronu. Musiał ogarnąć ją strach, kiedy usłyszała, jak Holroyd wali do drzwi, ale 
szybko odzyskała rezon. Natychmiast opracowała nowe plany, weszła w ciało kobiety, która 
miała posłuch u podwładnych, a pozostałe odesłała z powrotem. Potem, powróciwszy do 
własnego ciała, podeszła do drzwi, zyskując w ten sposób na czasie. I oto był rezultat: pięć 
kobiet, które, odpowiednio kierowane, mogłyby z łatwością zniszczyć ciało L'onee.
Później można by zabić wszystkich świadków, nad którymi Ineznia nie miała władzy, 
albo zmusić ich do samobójstwa. Jedyny ocalały świadek przysiągłby, że to Holroyd 
zamordował Niyi. Oskarżony o takie przestępstwo, osadzony w więzieniu, w żaden sposób 
nie mógłby przedostać się do pomieszczenia z boskim tronem. Przez ten czas Ineznia 
spodziewała się osiągnąć swój cel.
Był to przebiegły, choć desperacki plan, niewiele wart w zestawieniu z armią pięciu 
miliardów żołnierzy, jaką mogła zebrać, by spełniła się jej wola w Gonwonlane. Lecz mimo 
wszystko był to plan niebezpieczny.
Holroyd syknął do L'onee:
- Dobrze, wezwij straże. Przecież eskorta, która towarzyszyła nam od granicy, 
potwierdzi, że jesteś Niyi.
Straż pojawiła się w ciągu minuty i ujęła tamte kobiety. Nikt nawet nie podawał w 
wątpliwość tożsamości Niyi. Analizując poniewczasie sytuację, Holroyd doszedł do wniosku, 
że plan całej akcji zrodził się pod wpływem chwili, pod naporem niespodziewanych 
wydarzeń.
- Zamknijcie te kobiety w ich pokojach, ale uwolnijcie nad ranem - rozkazała L'onee. 
- Będę miała jeszcze okazję skarcić je za ich bezczelność.
Jeden ze strażników popatrzył na nóż w dłoni Holroyda i wskazał na Ineznię, która 
podnosiła się z ziemi.
- Co z nią? - spytał.
L'onee uśmiechnęła się i powiedziała zimno:
- Nie zabierajcie jej.
W chwilę później pozostali sami. Holroyd zauważył, że obie kobiety nie spuszczają z 
siebie oka, ale tylko L'onee się do niego uśmiecha.
Miał je już wyminąć i wejść do sali, gdy nagle uderzyła go intensywność ich spojrzeń. 
Zatrzymał się i zerkał to na jedną, to na drugą, zaskoczony. L'onee pierwsza przerwała 
milczenie, przeciągając słowa:
- Nooo, kochana Ineznio, co ty na to? Nic nie wyszło z twojej intrygi, przegrałaś. - 
Uśmiech L'onee przygasł; rzuciła pospiesznie w stronę Holroyda: - Chwileczkę, Ptahu. 
Poczekaj, aż zbadam próg tych drzwi. Jeśli udało jej się położyć tu ochronną barierę...
Osunęła się na kolana i zaczęła przesuwać ostrożnie palcami wzdłuż dywanu. Kiedy 
dotarła do drzwi, Ineznia ruszyła naprzód i kopnęła ją mocno w rękę. Wtedy L'onee, 
chichocząc, złapała ją zwinnie za stopę. Wykrzywiła się dziko i pociągnęła z całej siły. 
Holroyd sapnął z wrażenia, gdy delikatna Ineznia poleciała jak z procy w głąb pokoju. 
Odzyskała równowagę, znów ruszyła do przodu, po czym zatrzymała się z wysiłkiem, 
krzywiąc się gniewnie. Po raz pierwszy uświadomił sobie, jak gwałtowną nienawiścią darzyły 
się te kobiety.
- Kiedy upłynie sześć miesięcy, zniszczę cię, kawałek po kawałku - syknęła Ineznia.
L'onee roześmiała się bez radości.
- A zatem mam jeszcze sześć miesięcy, prawda? Dziękuję, moja słodka, że mi o tym 
przypomniałaś. - Teraz zwróciła się do Holroyda: - Jestem prawie pewna, że nic nie może nas 
powstrzymać przed wejściem do tej sali. - Podniosła się z klęczek, śmiejąc się perliście. - 
Och, Ptahu, Ptahu, czeka nas zwycięstwo, a wszystko dlatego, że Ineznia wystraszyła się z 
powodu mojej ucieczki.
Na twarzy Holroyda musiało pojawić się zdumienie, bo L'onee wyjaśniła pospiesznie:
- Według jej pierwotnego planu miałeś zaatakować Nushirvan, a tym samym 
przekroczyć rzekę wrzącego błota. Przejście wraz z armią przez te góry zabrałoby ci 
tygodnie,, może nawet miesiące, zanim dotarłbyś do pałacu. Przez ten czas ona mogłaby zająć 
się tronem, i jestem pewna, że potrafiłaby go zniszczyć. Lecz ten pierścień, który ci dałam, 
wystraszył ją. Była to tylko pieczęć Ineznia, ale gdy brałam go z gabinetu, napełniłam 
pierścień częścią mojej mocy. Uznała to za wypowiedzenie wojny i zamiast znosić jeszcze 
jakiś czas moją dokuczliwość, zrobiła to, co zrobiła.
L'onee znów wybuchnęła śmiechem - chrapliwym, ale radosnym śmiechem Niyi. 
Ineznia stała nieruchomo w głębi sali tronowej. Jej twarz miała barwę kredy, lecz oczy były 
niebieskie, zimne i groźne, gdy przemówiła:
- Chyba jesteś świadoma tego, że w końcu umrzesz, L'onee. Moc, jaką Ptah 
zaczerpnie z tronu, nigdy nie będzie całkowita. Pełna moc płynie tylko z modlitwy, a ja już 
dawno temu dopilnowałam, żeby nikt się nie modlił. Przypuszczam, że znajdziecie się razem 
w lochu.
- Po chwili powiedziała beztroskim tonem: - Ptah posiądzie niewiele więcej mocy od 
ciebie. - Roześmiała się, niezwykle pewna siebie. - Teraz, gdy doznałam częściowej porażki, 
reszta nie ma żadnego znaczenia. Jeszcze raz podsuwam ci słowo-klucz: Akkadistran.
- Ty diabelska bestio! - powiedziała L'onee. Stały nieruchomo, brunetka i blondynka, i 
wpatrywały się w siebie. Holroyd, chociaż tylko mgliście orientował się, o czym one mówią, 
zrozumiał nagle, że nie powinno go tu być. Nie powinien patrzeć na obnażone dusze tych 
kobiet.
Kosztowało go sporo wysiłku, by przełamać bezruch. Otrząsnął się - fizycznie i 
psychicznie - po czym przestąpił próg i wszedł do wielkiej sali. Wiedział, że L'onee podąża za 
nim, że Ineznia odwraca się i patrzy. Później zapomniał o nich obu.


20
Boski tron

Sala, do której wszedł Holroyd, była, jeśli nie liczyć tronu, zupełnie pusta. Wszystko - 
ściany, sklepienie, podłogę - wykonano z surowego, szarego kamienia. Nie widać było 
spękań, ale mimo to sprawiał wrażenie wiekowego. Sala wydawała się starożytna niczym 
egipska piramida.
Tron zajmował część podłogi po lewej ręce Holroyda. Lśnił tak mocno, że bolały 
oczy. Był ogromny, tajemniczy, nierzeczywisty i ulotny. Migotały w nim zygzaki 
kryształowego blasku; przyciemniona powierzchnia opalizowała lekko - bursztynowa żółć 
przeplatała się z cynobrem i z plamami bladej ochry. Tron wyglądał niczym wielobarwny 
klejnot w kształcie idealnego prostopadłościanu o boku długości pięciu metrów. Unosił się 
nad podłogą. Denerwował i wprawiał w zakłopotanie. Nie miał nic wspólnego z otaczającą 
rzeczywistością. Holroyd zbliżył się i znieruchomiał zafascynowany, spoglądając w górę, 
tam, gdzie wisiał tron. Podstawa sześcianu migotała co najmniej trzy metry nad jego głową.
Stwierdził automatycznie, że rozgląda się wokół, szukając czegoś, co pozwoliłoby mu 
wspiąć się i zasiąść na wielkim, świecącym siedzisku. Cały czas miał świadomość, że jest 
pilnie obserwowany przez dwie pary oczu, gniewne i rozpalone podnieceniem. Dwie pary 
oczu, czekające niecierpliwie na narodziny boga.
Trudno było przełamać ich hipnotyczną moc. Holroyd potrząsnął głową. Było tak, 
jakby do lustrzanego stawu, którym był jego umysł, wpadł kamień. Rozszerzające się kręgi 
przełamały czar i ujrzał, że w ścianie na lewo od tronu wykuto coś w rodzaju kamiennej 
drabiny. Prowadziła w górę, prosto do sufitu, a dalej wzdłuż niego. Kończyła się nad tronem. 
Wspiąwszy się, mógłby sunąć do przodu, chwytając się kolejnych szczebli, i w końcu 
zeskoczyć wprost na tron. W miarę sprawne dziecko zrobiłoby to bez wahania. Ten, Który 
Jest Silny, też powinien zrobić to bez wahania. Ruszył powoli ku drabinie wykutej w 
kamieniu, ale zaczął się zastanawiać.
Nie znaczyło to, że zrezygnował z zajęcia tronu. Nadal miał zamiar na nim zasiąść. 
Nie było wyboru. Nawet gdyby dysponował dowodami, że bogini zdołała jakoś wpłynąć na 
tron, Holroyd po prostu musiał przekonać się prędzej czy później, jak wpłynęłoby na Ptaha 
zajęcie tronu. Stało się jednak jasne, że to nie wystarczy. Od kiedy dowiedział się, że boska 
moc płynie z modlitwy, domyślił się, że sam tron nie uczyni z niego Ptaha, Po Trzykroć 
Wielkiego.
Tron był co najwyżej detonatorem, albo raczej akumulatorem energii. Mógłby go 
natchnąć mocą, później uzupełnioną i wzbogaconą z samego źródła - modlitw miliardów 
kobiet. Modlitw, które tak przebiegle zniszczyła Ineznia, że nie wiadomo, kiedy zostaną 
podjęte na nowo. Religijne zwyczaje nie zmieniają się tak łatwo, jak świeckie.
Zaczął się wspinać po kamiennej drabinie, rozmyślając. Zwycięstwo, które było tak 
blisko, byłoby niepełne. Wprawdzie ocaliłby swoje życie, ale nie życie L'onee, a niszcząca 
dusze cywilizacja świątynna trwałaby nadal.
Ogarnęło go nagłe poczucie daremności jego wysiłków. Zerknął przez ramię na dwie 
kobiety, które stały wbijając w niego wzrok. Trudno było sobie wyobrazić, że kiedyś były 
jego żonami. Pełna pasji i ambicji złotowłosa kobieta-dziecko, ciemnowłosa, silna L'onee. 
Skąd wiedział, że jej ciało jest śniade, jak opalone? Nie widział jej od czasu przybycia do 
Gonwonlane, ale tego akurat był pewien!
Rozmyślał o tym, czepiając się dłońmi szczebli na suficie; tron był coraz bliżej. Po 
chwili miał go dokładnie pod sobą. Świecił ku niemu niczym lustro, albo raczej jak wielki, 
migotliwy klejnot. Za chwilę Ptah stanie się bogiem.
Holroyd wisiał tak przez chwilę, spoglądając w dół, potem puścił szczeble i spadł. W 
jednej sekundzie dotknął tronu i zaczął pogrążać się w nim, aż całkiem zniknął. Mijały długie 
minuty, zanim jego nogi wynurzyły się z podstawy tronu. Spadł na podłogę pięć metrów 
niżej. Wiszący sześcian lśnił jeszcze przez chwilę, potem zrobił ciche puf' i zniknął jak 
bańka mydlana. Holroyd leżał bez ruchu na podłodze, jak martwy.
Ciszę przerwał dźwięczny śmiech Inezni. L'onee obróciła się gwałtownym ruchem, by 
popatrzeć na złotowłosą boginię, i ze zgrozą ujrzała na jej dziecięcej twarzy niezmąconą 
niczym radość. Zatoczyła się z cichym okrzykiem w stronę nieruchomego ciała na podłodze i 
potykając się dopadła do jego boku. lak długo szarpała bezwładny ciężar Holroyda, aż 
przewróciła go na plecy. Położyła mu pałce na oczach, uchyliła powieki, ale opadły 
bezwolnie, gdy tylko cofnęła drżącą dłoń. Obłędny śmiech Inezni dźwięczał jej w uszach, gdy 
rozpaczliwie szukała w nieruchomym ciele Holroyda śladów życia.
Policzki L'onee zaróżowiły się z radości.
- On jeszcze żyje! - westchnęła zdumiona i uklękła nad leżącym. Śmiech za jej 
plecami urwał się szyderczym akordem.
- Oczywiście, że żyje - powiedziała Ineznia. - Nie zdołałam znaleźć choćby jednej 
cząsteczki śmiertelnej energii w całej strukturze tronu. To najczystszy kompleks pozytywnych 
energii, jaki kiedykolwiek stworzono. Moim zamiarem było znalezienie jakiegoś sposobu 
zniszczenia tronu, co, jak widzisz, uczynił przed chwilą Holroyd.
W głosie złotowłosej bogini brzmiało tak wyraźne zadowolenie, że L'onee nie 
wytrzymała. Obróciła się gwałtownie i rzuciła wściekle:
- Nie udawaj, że miałaś z tym coś wspólnego!
- Niczego nie udaję - odparła zimno Ineznia. - Jestem równie zaskoczona jak ty. Ale 
teraz, kiedy jest już po wszystkim, wiadomo oczywiście, co się naprawdę wydarzyło.
L'onee nie wiedziała. Gdyby było inaczej, z pewnością miałaby jakieś przeczucie i 
zapobiegłaby katastrofie. Już rozchyliła usta, by poprosić o wyjaśnienie, lecz spojrzawszy na 
zadowoloną, delikatną twarz, przypomniała sobie, że Ineznia nigdy nie odpowiada na pytania. 
Zawsze tylko podkreśla swoje zasługi. Teraz też tak było.
- To oczywiste - zaczęła Ineznia pozornie niedbałym tonem, który nie mógł jednak 
ukryć jej podniecenia - że Ptah nigdy nie zamierzał doświadczyć mocy tronu, dopóki nie miał 
w sobie pełnego zasobu mocy modlitewnej. Pozbawiony tej ochrony, wypalił się na pewien 
czas. - Zmarszczyła brwi. - Trudno znaleźć jakieś porównanie, ale byłabym zdziwiona, gdyby 
jeszcze kiedyś stał się biegunem mocy. Dlaczego w ogóle potrzebował tronu, jeśli zakładał, 
że ma już w sobie moc płynącą z modlitw miliardów kobiet? Na to pytanie jeszcze trudniej 
odpowiedzieć, ale warto pamiętać, że Ptah zawsze zamierzał przezwyciężyć wszystko, co 
możemy przeciwko niemu skierować.
Ineznia wzruszyła z wdziękiem ramionami. Obserwując ją, L'onee pomyślała, że 
bogini z trudem powstrzymuje się od triumfalnego okrzyku. Wyraźnie promieniała. Nawet jej 
ciało zdawało się drżeć, jakby przepływał przez nie falami dreszcz ekstazy. Całą jej istotę 
ożywiała radość. Aż dziw, że potrafiła panować nad swoim głosem.
- Naturalnie, choć Ptah przestał mi zagrażać, nie będę ryzykować. Przetransportuję go 
teraz do mojej siedziby, do Gadiru w Akkadistranie, gdzie czeka go los wszystkich 
porwanych Gonwonlańczyków. - Jej bezlitosny śmiech brzmiał jak zgrzyt metalu o kamień. - 
Ciekawe, co się stanie, gdy ciało boga zostanie rozerwane na strzępy. A potem - przerwała na 
chwilę, jakby drocząc się z L'onee - jak tylko ci głupi rebelianci ruszą do ataku na Nushirvan, 
rozkażę działać moim podniebnym jeźdźcom.
L'onee, śmiertelnie blada, przyglądała się Inezni. Dwukrotnie próbowała jej przerwać, 
ale za każdym razem zdołała jakoś stłumić w sobie przerażenie. Ineznia znowu wybuchnęła 
śmiechem i dodała z prawdziwym okrucieństwem:
- Nie mów mi tylko, że nie jest to konieczne. Istnieje tylko jeden rodzaj związku z 
Akkadistranem, jaki Gonwonlane kiedykolwiek zaakceptuje - związek miażdżącej porażki. - 
Po chwili zastanowienia dodała: - A gdy moja wojenna eskadra ruszy do boju, dopilnuję, by 
każda laska modlitewna padła jej łupem. Nie zlekceważę niczego. Pozwolę 
Akkadistrańczykom wspierać moją moc modlitwami, dopóki w Gonwonlane nie zostaną 
wytępione do końca wszelkie kobiece modły. Ptah, oczywiście, będzie już dawno martwy. - 
Umilkła, oczy jej błysnęły, a twarz przybrała błogi wyraz. Rozmyślała na głos: -Nie 
zdecydowałam jeszcze, jaki rodzaj rządu powołam, kiedy już zetrę na proch ostatnią cząstkę 
oporu. System świątynny ma słabe, ale i mocne strony, o czym świadczy spora liczba 
rebeliantów pod jego władaniem. Te zuchwałe kundle ośmielają mi się przeciwstawiać! - 
Znów zamilkła, a po chwili dodała ponuro: - Nie umiem niestety ścierpieć opozycji. Gdyby 
nie to... i gdybym jeszcze umiała, jak niegdyś Ptah, koordynować działania mas ludzkich, 
mogłabym nawet pokusić się o przywrócenie tego dziwacznego rządu, jaki on dawniej 
tolerował. Nigdy do końca nie zrozumiałam sensu takiej władzy, ale podniecało mnie, gdy 
rządzący nie byli mi posłuszni... dopóki Ptah nie odszedł. Przypomnij sobie, droga L'onee, że 
pierwszy raz cię wtedy zwyciężyłam. Nasze ówczesne spory przekonały mnie ostatecznie, że 
rządy dwóch suwerennych bogiń są po prostu niemożliwe.
L'onee uświadomiła sobie mgliście, że Ineznia, cały czas mówiąc, podchodzi coraz 
bliżej. Wreszcie zdała sobie sprawę, co tamta zamierza. Odwróciła się i wyprostowała - zbyt 
późno. Ineznia rzuciła się na ciało Holroyda i przylgnęła do niego, nie zważając, że L'onee 
szarpie ją i bije jak oszalała.
- Uważaj, głupia, albo wyrzucę cię stąd- syknęła wściekłe bogini.
L'onee nie przyjęła tego ostrzeżenia do wiadomości. Poczuła, że coś się zmienia. Był 
to powolny, mozolny proces, ale po kilku minutach zaczęła przemierzać ciemność. Niemal 
natychmiast stwierdziła, że leży na twardym gruncie i że jest już dzień.


21
Zarda z Akkadistranu

Wyczuwała wokół siebie aurę przerażenia. Jego źródłem były łkania i jęki kobiet, 
płacz dzieci, napięte głosy mężczyzn -niezliczonych kobiet, dzieci i mężczyzn, krzyczących 
ze strachu. Te okropne odgłosy przypomniały L'onee, gdzie się znajduje. Co nie znaczy, by 
przedtem miała co do tego wątpliwości.
L'onee wstała, rozejrzała się pospiesznie i westchnęła z ulgą. Nie dostrzegła śladu 
Inezni. Ptah leżał na pryczy, na wysokości jej kolan. Wyglądał na martwego. Spoczywał bez 
ruchu, bez najmniejszego drgnienia, bez widocznych oznak powracającej świadomości. 
L'onee znów powiodła wokół znużonym wzrokiem, by przyjrzeć się otoczeniu.
Ze wszystkich stron otaczały ich mury. Przestrzeń między nimi miała około kanba 
kwadratowego powierzchni i była zatłoczona ludźmi. W dali, za linią muru, widać było 
wyszkolone skriery Zardy, które rozpędzały się i wzbijały, po czym nurkowały w dół, 
znikając z pola widzenia, eskadra za eskadrą. L'onee zadrżała, przerażona tym, co się dzieje. 
Tutaj, na jednym z terenów ćwiczebnych dla skrierów, znajdował się kres wędrówki ludzi 
porwanych z Gonwonlane.
Wróciła spojrzeniem do tego miejsca. Po raz pierwszy zauważyła, że prycza, na której 
leży Ptah, znajduje się w specjalnej, ogrodzonej części dziedzińca. Było tu gęsto od innych 
prycz, a na każdej leżeli ludzie, niekiedy nawet po kilku na jednej. Niektórzy wstawali i 
oddalali się jak lunatycy, ale zaraz wprowadzano następnych, którzy zajmowali wolne 
miejsca. Dzieci, mężczyzn, kobiety.
L'onee przysiadła na skraju pryczy Ptaha i czekała. Ineznia nie zwlekałaby, nie teraz - 
myślała rozpaczliwie. Zabiłaby Ptaha, gdy tylko stałoby się to możliwe, czy był świadomy, 
czy nie. Przede wszystkim zabrałaby prawdziwe ciało Inezni z powrotem do miasta Ptah - nie 
ryzykowałaby tak w mieście, gdzie metal był powszechnie używany. Po czym wysłałaby 
swoją esencję na powrót do pałacu w Gadirze, weszła w ciało Zardy z Akkadistranu i wydała 
stosowne rozkazy. Z szybkością lotu skrierów- albo biegu grimbów - żołnierze pospieszyliby 
je wypełnić.
W nagłym przypływie paniki potrząsnęła gwałtownie nieruchomym ciałem.
- Obudź się, Ptahu! - zawołała ściszonym głosem. - Obudź się!
Ciało nie drgnęło. Leżało w śmiertelnym bezruchu pod jej niespokojnymi dłońmi. 
Jeśli naprawdę nic nie mogło mu pomóc, to powinna go zostawić, a także opuścić ciało Niyi i 
powrócić do Nushirvanu. Mogła przecież spróbować coś zrobić, aby zapobiec kataklizmowi 
terroru i śmierci, jaki planowała Ineznia. Nie wolno jej tu pozostać, gdy kontynenty balansują 
na krawędzi ostatecznej katastrofy.
Wciąż się wahała. Słońce, niedawno jeszcze stojące nisko na wschodzie, zaczęło 
zmierzać ku zenitowi. Kurz wzbijany przez pół miliona niespokojnych stóp zagęszczał 
powietrze jak szara mgła. Dzień wstawał upalny, duszny. Do L'onee podeszli dwaj mężczyź-
ni, niosąc mozolnie trzeciego. Jeden z nich powiedział:
- Zdaje się, że nie ma pryczy dla mojego brata. Drugi opuścił na ziemię głowę i 
ramiona nieprzytomnego. Odparł znużony:
- A jakie to ma znaczenie? Stało się z nim to, co stanie się z nami.
- Znajdę pryczę- powiedział cicho ten pierwszy. - Z moim bratem jest bardzo źle. On... 
- zauważył, że mówi do oddalających się, obojętnych pleców. Zbliżył się do L'onee.
- Mam nadzieję, że się nie pogniewasz, kiedy go zrzucę z pryczy - wskazał na 
Holroyda. - Mój brat jest nieprzytomny.
L'onee patrzyła na niego osłupiała. Ta propozycja była tak niesłychana, że w 
pierwszej chwili miała wrażenie, iż się przesłyszała. Otworzyła usta, by odpowiedzieć, ale 
nim zdążyła wymówić choć jedno ostre słowo, tamten pochylił się i zaczął ściągać Holroyda z 
pryczy.
Złapała go za ramiona i odepchnęła. Palce mężczyzny wczepiły się w nią, gdy 
zatoczył się do tyłu, podrywając ją szarpnięciem na nogi. Był silny i pełen ślepego uporu. 
Myślała tylko o tym, by go odepchnąć-przypominało to zmaganie z ciężarem ponad siły. Po 
chwili wydelikacone ciało pierwszej żony Nushira zaczęło słabnąć. L'onee prawie zawisła na 
obcym mężczyźnie, gdy nagle usłyszała jego szept:
- Wracaj do Nushirvanu! - syknął. - Do Nushirvanu! Spotkamy się w pałacu 
Khotahay... później.
L'onee znieruchomiała. Nie wierząc własnym uszom, odepchnęła mężczyznę, który 
spoglądał teraz na nią tępo, ale z narastającym przerażeniem. Sapnął:
- Musiałem chyba oszaleć. Nie wiem, co we mnie wstąpiło. Przepraszam.
Była zbyt wyczerpana, by mu współczuć. Zatoczyła się w stronę pryczy, lecz gdy się 
nad nią nachyliła, ogarnęła ją rozpacz. Wyprostowała się gwałtownie. Ciało Ptaha zniknęło.
Minęła długa chwila, zanim minął jej szok. Zaczynała powoli rozumieć. Powinna 
uświadomić sobie wszystko w chwili, gdy tamten człowiek powiedział o Nushirvanie. Ptah 
przez te wszystkie godziny wierzył, że Ineznia może obserwować go poprzez czyjeś ciało. 
Nie chciał, by bogini wiedziała, że i on umie przenosić się z ciała do ciała. Nie chciał nawet, 
by Ineznia podejrzewała, że jest bogiem Ptahem; dlatego się wymknął.
- Jeśli nie masz nic przeciwko temu - ciągnął mężczyzna -położę teraz na pryczy 
mojego brata.
L'onee zajrzała w zmęczoną twarz, lecz jej wyraz niczego nie zdradzał. Nie martwiła 
się tym zbytnio. Człowiek ten z pewnością służył celom Ptaha, ona zaś otrzymała już 
instrukcje. Udaj się do Nushirvanu!". Wciąż stała w miejscu, wahając się. Ineznia musiała 
być całkowicie przekonana, że nic już jej nie grozi.
Ta myśl była jak sygnał świetlny. Na wysokim murze zaczął się jakiś ruch. To 
żołnierze schodzili po drabinach niczym mrówki. Od razu rozbiegli się tłumnie po terenie 
szpitala", blokując bramy i ustawiając się rzędem wzdłuż ogrodzenia. Spychali brutalnie ze 
swojej drogi prycze, przewracając je razem z ludźmi, którzy na nich leżeli. Poszły w ruch 
wielkie piły. Mur zaczął się kruszyć. Po niespełna dziesięciu minutach w głównej, wysokiej 
na dziesięć metrów ścianie wycięto szeroki otwór, przez który wjechała na ogromnym 
grimbie kobieta.
Była wysoka i szczupła, lecz dobrze zbudowana. Brązowe oczy, tak płomienne, że 
niemal bursztynowe, świeciły jasno. Dumna, pociągła twarz miała idealnie proporcjonalne 
rysy. L'onee uznała, że zdradzają one prawdziwą tożsamość tej olśniewającej istoty. W sensie 
fizycznym Ineznia dokonała idealnego wyboru. Zarda z Akkadistranu wyglądała w każdym 
calu jak królowa, jak wielka władczyni ponad dwudziestu miliardów poddanych. Pytanie 
tylko, czy Ineznia zawładnęła tym ciałem.
Grimb zatrzymał się. Żołnierze pospieszyli z podnóżkiem, po którym kobieta zstąpiła 
z wdziękiem na ziemię. Z uśmiechem podeszła do L'onee, stojącej obok pryczy, którą jeszcze 
niedawno zajmował Ptah. Zerknęła na człowieka leżącego tu teraz i już zaczęła obracać się w 
stronę L'onee, gdy odwróciła się gwałtownie z powrotem w stronę legowiska, spoglądając w 
dół szeroko otwartymi, gniewnymi oczami.
Chciała coś powiedzieć, lecz tylko zamachała gwałtownie rękami nad twarzą 
leżącego, jakby mogła siłą zmienić te obce rysy i ujrzeć to, czego się spodziewała. Opanowała 
się z widocznym wysiłkiem i zawołała niskim, silnym głosem:
- Gdzie on jest, głupia kobieto? Był tu jeszcze kilka minut temu.
Teraz, myślała L'onee. Teraz, w tej minucie, musi przekonać oszalałą władczynię, że 
jej interpretacja tego, co wydarzyło się z Ptahem na boskim tronie, jest właściwa. Drżąc, 
otworzyła usta, by wymówić słowa przyznające rację Inezni. To takiej satysfakcji pragnęła 
bogini przez te wszystkie lata, gdy L'onee siedziała uwięziona w lochu.
L'onee uznała jednak, że musi najpierw powiedzieć to, co ułatwi jej przyjęcie na 
siebie takiej hańby. Zaczęła niepewnym głosem:
- A więc znów napotkałaś tę samą trudność, Ineznio. Nawet bogini nie może 
przebywać w dwóch miejscach jednocześnie. -Od razu poczuła, że teraz już może zrobić 
następny krok. Ciągnęła znużonym tonem: - No cóż, nie ma to żadnego znaczenia. Kiedy się 
obudził, pomyślałam, że dam mu taką samą szansę, jaką mają ci nieszczęśnicy. Wysłałam go 
w tłum. Ineznio... - urwała, powstrzymując się całym wysiłkiem woli. Ty dumna, głupia 
kobieto, pomyślała, to kwestia życia albo śmierci. Skoro Ptah nie chciał, by Ineznia o tym 
wiedziała, to znaczy, że nie dysponuje dostateczną mocą, by ją zniszczyć. Potrzebował czasu, 
by pomyśleć, zaplanować. L'onee, bez względu na koszty, musi uczynić wszystko, by mu to 
ułatwić. Ciągnęła stłumionym głosem: - Ineznio, błagam cię, błagam, nie wszczynaj tej 
niepotrzebnej wojny. Już wygrałaś. Jeśli chcesz, by Akkadistran i Gonwonlane połączyły się i 
stworzyły nową rasę ludzi, możesz tego dokonać na dziesiątki sposobów; choćby poprzez 
małżeństwa, nawet wymuszone, lecz bez uciekania się do masowych zbrodni. Ineznio, proszę 
cię, zaniechaj wojny.
Zauważyła, że brązowe oczy kobiety, które jeszcze przed chwilą przypominały 
wzburzone morze, zmieniają wyraz; wpatrywały się w nią teraz złośliwie. Rozległ się 
szyderczy głos Inezni - Zardy:
- Biedna L'onee! Jak; zwykłe nie jesteś zdobią wznieść się ponad swoje 
człowieczeństwo. W twoich słowach słyszę wyraźnie histerię podszytą sentymentalizmem. 
Wiedz, moja droga, że bogini musi być niczym wiatr, który porywa ze sobą wstrętny odór 
równie obojętnie jak zapach ukwieconej łąki. Zapewniam cię, że to nie jest rozmyślne 
okrucieństwo. Po prostu obce sobie narody nie połączą się z własnej woli, musiałam więc 
wydać odpowiednie zarządzenie. Stanie się tak, jak postanowiłam.
- Tego właśnie Ptah się niegdyś obawiał - odparła bezbarwnym tonem L'onee. -I tego, 
co narastało w nim samym: zniecierpliwienia ludzką słabością, okrutnej pogardy wobec rasy, 
z której wszyscy troje się wywodzimy. Połączył się z tą rasą właśnie dlatego, by nie dopuścić 
do pojawienia się w nim owej boskiej bestii. On...
Umilkła, gdy zorientowała się, że rozmówczyni nie słucha. Zarda, której ciało Ineznia 
przejęła, odwróciła się i popatrzyła na tłum ludzi, krążących bezwolnie po rozległym terenie 
za kamiennym ogrodzeniem części szpitalnej".
- A więc on tam jest, prawda? - spytała. - No cóż, nie może uciec. Nikomu się to 
jeszcze nie udało. Pokażę portret Ineznia wszystkim strażnikom przy zsypie, więc gdy 
przyjdzie jego kolej, powiadomią mnie. Chcę zobaczyć na własne oczy, jak będzie umierał. - 
Odwróciła się do L'onee z krzywym uśmiechem. - Ucieszysz się, gdy ci powiem, że wydałam 
dziś rano rozkaz ataku na Gonwonlane. Nikt nie zdoła powstrzymać ogromnych sił, jakie uru-
chomiłam. Nawet ja bym tego nie dokonała. - Jej uśmiech był coraz bardziej okrutny. - Teraz 
zobaczymy, co się stanie, gdy jeden wódz w dwóch ciałach ustala pozycje strategiczne dla 
obu armii. No cóż, żegnaj, kochana L'onee. Zachowam dla ciebie twoje ciało. Chcę was 
zniszczyć razem.
Obróciła się na pięcie i weszła po podstawionych schodkach na grzbiet grimba. Po 
kilku minutach murarze zaczęli łatać dziurę w kamiennym ogrodzeniu.
L'onee nie mogła się zdecydować, nie od razu. Stała obok jednej z bram, tłumiąc 
pokusę, by pobiec w stronę tego mrowia ludzkiego. Byłoby to oczywiście bezsensowne. 
Nawet bieżnia, pragnąca za wszelką cenę znaleźć Ptaha, popatrzyła tylko raz na zwarty tłum i 
uświadomiła sobie, że zlokalizowanie jednego człowieka jest tu niemożliwe. Nie wolno jej 
uczynić nic głupiego. Musi udać się do Nushirvanu, zrobić to, co pierwotnie planowała - i 
poczekać na Ptaha. Równie ważne jak wypowiedzenie wojny wydawało się co innego - by 
Ptah nie dowiedział się o tym przed ich umówionym spotkaniem. Nie potrafiła sobie 
wyobrazić, co by wtedy uczynił. Odniosła wrażenie, że atak jest ostateczny i decydujący, tak 
silny, że może zniszczyć samego Ptaha, nawet wspomaganego mocą modlitwy, której był 
przecież pozbawiony.
Poczuła, że zalewają fala beznadziei. Wydarzenia zaczęły przerastać możliwości 
pojedynczego człowieka. Rozkaz ataku został wydany - kulminacyjna zbrodnia podstępnego 
planu bogini. Nim nastanie noc, wyszkolone zabójcze skriery Zardy przelecą przez wąskie 
Morze Teths. L'onee szybko wymazała z umysłu ten obraz. Żałowała przez chwilę Niyi, 
której ciało musiała pozostawić, po czym skierowała się ku Nushirvanowi.


22
Wewnątrz murów śmierci

Choć drogę przegradzały liczne prycze, Holroyd pokonał dystans między swoim 
legowiskiem a najbliższą bramą w ciągu mniej więcej pięciu sekund. Gdy już tam dotarł, 
wepchnął się całą swoją siłą w ludzką masę, która falowała przy wyjściu.
Rzucił za siebie ostatnie spojrzenie i dostrzegł, że L'onee zmaga się z człowiekiem, 
który próbował położyć brata na jego pryczy. Nikt inny nawet się nie poruszył. Jeśli była tam 
gdzieś Ineznia -może w ciele jakiejś chorej, anonimowej biedaczki - to nie zdradzała swojej 
obecności najmniejszym nieprzemyślanym ruchem. Naprawdę wyglądało na to, że jest 
bezpieczny.
Wszedł głębiej w tłum, by poczuć się pewniej, i po chwili znalazł się na mniej 
zatłoczonej przestrzeni. Jeden człowiek miał tu dla siebie mniej więcej dwa razy tyle miejsca. 
Nadal jednak miał wrażenie, że brnie po ruchomych piaskach albo przez wzburzone morze; 
każdy wysiłek wydawał się daremny. Mimo wszystko istniała różnica; ta świadomość 
podtrzymywała go na duchu przez dwie następne niesamowite godziny. Uświadamiał sobie 
jednak z rosnącym przerażeniem, że jego plan - plan znalezienia miejsca, gdzie mógłby 
pozostawić bezpiecznie swoje ciało - nie ma w tym niespokojnym oceanie dryfujących 
ludzkich wraków żadnych szans na urzeczywistnienie.
Południe przyszło i przeminęło. Godzinę później Holroyd wciąż brnął przed siebie, o 
rzut kamieniem od długiego muru, który stanowił dalsze skrzydło szpitala" -przepychając 
się, walcząc, czasem płynąc bezradnie wraz z tłumem. Z pewnością istniały jakieś wejścia czy 
wyjścia z tego niewiarygodnego obozu koncentracyjnego, jakieś bramy, choćby nawet 
strzeżone. Podszedł w końcu do człowieka, który sprawiał wrażenie dość inteligentnego.
- Jak nas stąd wyprowadzą? I dokąd?
Tamten popatrzył na niego pustym wzrokiem. Inni ludzie obdarzali go po kolei takim 
samym, bezmyślnym spojrzeniem. Przypominało to walenie głową w ten potężny mur, który 
majaczył tak przerażająco po jego prawej stronie. Przestał się opierać dryfowi tłumu. 
Pozwolił mu się nieść, jakby był wirującym liściem w leniwym strumieniu. Starał się jedynie 
oceniać swoje położenie.
Musiał znaleźć miejsce, które uchroni jego ciało przed stratowaniem. Był uwięziony w 
tej ludzkiej pułapce, przynajmniej do chwili, gdy znajdzie jakąś strzeżoną bramę prowadzącą 
na zewnątrz. Swoją esencję mógł przesłać, ale nie potrafił dokonać przeniesienia ciała na 
sposób Inezni. A teraz utkwił na dobre w tej monstrualnej masie ludzkiej. Musiało istnieć 
jakieś wyjście, po prostu musiało. Kiedy znów ruszył z determinacją przed siebie, usłyszał 
głośne wołanie.
Upłynęło trochę czasu, zanim zlokalizował źródło głosu: na szczycie głównego muru, 
w odległości pięćdziesięciu metrów, stał mężczyzna z tubą, przez którą coś krzyczał. Szmer 
otaczającego go tłumu przycichł nieco i chociaż gwar prawie nie zmienił natężenia, po chwili 
Holroyd był w stanie zrozumieć człowieka z tubą.
- ...stolarze i ludzie, którzy wiedzą, jak walczyć ze skrierami, powinni udać się do 
komory stolarza - tam, obok zsypu.
Mężczyzna wskazał przeciwległy mur, następnie powtórzył wezwanie. Jakiś człowiek 
obok Holroyda powiedział:
- To podstęp, by ściągnąć nas bliżej zsypu. Nie mam zamiaru się stąd ruszać.
Podstęp, doszedł do wniosku Holroyd, przeciskając się we wskazanym kierunku, 
polegał na czymś innym. Wybierano tych, którzy obmyślają najlepsze sposoby zabijania czy 
też obrony przed skrierami, by według ich pomysłów dowódcy wojsk Akkadistranu mogli 
tresować swoje wielkie ptaki w najtrudniejszych warunkach.
Komora stolarza powinna być idealnym miejscem, z którego tej nocy można by 
wysłać esencję do Nushirvanu. Do tego czasu nie zaszkodziłoby dowiedzieć się paru rzeczy o 
morderczych skrierach w akcji. Dotarł do przeciwległego muru szybciej niż się spodziewał. 
Na ostatniej ćwierci kanba panował już mniejszy tłok.
Wokół zsypu kręcił się dumek odważnych mężczyzn i kobiet, ale ich determinacja 
kończyła się tym, że szli na pierwszy ogień. Rój potężnie zbudowanych strażników otaczał 
wybraną grupę stu ludzi i prowadził ją w stronę dziury w wysokiej ścianie. Przez dziurę 
zawsze wracali już tylko strażnicy. Jeśli nawet ofiary krzyczały w straszliwej agonii po 
drugiej stronie muru, i tak zagłuszał je gwar czekających na swoją kolej.
Holroyd ujrzał w końcu miejsce, które mogło być stolarską komorą- dziedziniec 
otoczony wysokimi ścianami, przylegający do głównego muru, z przejściem na drugą stronę. 
Gdy tam zmierzał, włócznicy dwukrotnie próbowali wepchnąć go do takiej stuosobowej 
grupy, ale uciekał czym prędzej na bok, przeciskając się przez rzednący tłum. Przed bramą 
komory gromadziła się ciżba, a zza bramy dobiegał stukot kamiennych młotów o drewno. 
Holroyd odczuwał coraz silniejszy gniew, przeciskając się do bramy. Posłyszał ostre krzyki: 
Stań w szeregu! Poczekaj na swoją kolej! Zaraz oberwiesz!"
Przyszła kolej na ciosy i brutalne popychanie, ale Holroyd nabrał teraz ogromnej siły. 
Po pięciu minutach znalazł się pod bramą. Stało tam dwunastu potężnych ludzi; sześciu 
trzymało włócznie o kamiennych końcach, pozostali mieli łuki o napiętych cięciwach ze 
zwierzęcych jelit. Na głowach nosili opaski z piórami; człowiek, który miał ich najwięcej - 
cztery, jak Holroyd starannie policzył - musiał być ich szefem.
W przebłysku skumulowanej mocy dokonał projekcji swojej esencji na dowódcę. 
Poczuł wściekły opór osobowości...
- Ten następny! - zawołał po chwili głębokim głosem i wskazał własne ciało, wysokie, 
szczupłe, opalone, wsparte o kilku innych osobników. Czekał, aż włócznicy chwycą ciało 
Ptaha; po chwili był już w nim z powrotem, zmierzając w stronę stolarskiej komory.
Komora, jak wcześniej zauważył Holroyd, ciągnęła się pod głównym murem, sięgając 
daleko w nieznane. Holroyd przystanął, by wchłonąć umysłem obraz, jaki ujrzał - ławy, 
długie rzędy ław. Przy każdej pracował jeden lub dwóch ludzi. Zdawało się, że dysponują 
nieskończonym zapasem drewna i kamienia, co było dość naturalne, zważywszy na 
współpracę z dowództwem wojskowym Akkadistranu. Używali drewnianych pił i wielkich 
garnków z klejem.
Holroyd patrzył zafascynowany: człowiek przy najbliższej ławce dotknął piłą 
kamienia. Przyrząd przeciął głaz jak gorący nóż masło. Widział już te niewiarygodne 
narzędzia w jednostkach wojskowych armii Gonwonlane. Wówczas nie miał odwagi okazać 
jakiegoś szczególnego zainteresowania, teraz zaś nie miał czasu. Gdy się odwrócił, by pójść 
dalej, w jego stronę pospieszył potężnie zbudowany mężczyzna.
- Jesteś nowy, hę? - spytał żywo. - Tędy, proszę. Pokażę ci, jak pracujemy, a potem 
posadzę przy robocie. To jest twój numer, trzysta czterdzieści siedem.
Ten numer widniał na opasce, którą mężczyzna zawiązał mocno na ramieniu Holroyda 
powyżej łokcia. Ciągnął z powagą:
- Nie zgub tego ani nie pozwól nikomu sobie zabrać. Każdy, kto nie pracuje albo nie 
ma opaski, idzie na pierwszy ogień, kiedy wzywają nas do wydania ofiary. Normalnie 
odbywa się to według numerów. - Po chwili dokończył: - Jest nas tu dwustu. Pomijając szefa, 
tam na górze, pełna wymiana następuje co dwa miesiące. Różnica między nami a tymi za 
murem jest taka, że my dostajemy jedzenie trzy razy dziennie, oni tylko rano, no i żyją nie 
dłużej niż miesiąc. Ale pamiętaj, że i my odchodzimy: numer sto czterdzieści siedem Znalazł 
się w ostatniej grupie. Jakieś pytania?
Holroyd stwierdził, że lubi tego człowieka. Dostrzegł z przestrachem, że sympatyczny 
osobnik nosi numer sto pięćdziesiąt trzy. Oznaczało to, że przeżywa prawdopodobnie swój 
ostatni dzień. Mimo to sprawiał wrażenie opanowanego, energicznego i silnego.
- Równy z ciebie gość - stwierdził Holroyd. - Podoba mi się taka odwaga w obliczu 
piekła. Jak masz na imię?
- Cred, panie - odparł tamten. Po chwili zawołał gniewnie: -Co u diabła przyszło mi do 
głowy, że nazywam cię panem? Chodź ze mną.
Uśmiechając się nieznacznie, Holroyd ruszył w ślad za Credem. Nie popełnił błędu, 
udając nieprzytomnego od pierwszej chwili, gdy tylko moc tronu rozpłynęła się po jego ciele. 
Miał jednak cały czas świadomość, i to niezwykle intensywną, aż do bolesnego wytężenia 
zmysłów. Tyle że nie odczuwał żadnego bólu, ani teraz, ani przedtem. Wiedział, że istnieje 
jako Peter Holroyd, kapitan amerykańskiego korpusu pancernego, dysponujący szczególną i 
zadziwiającą zdolnością przenoszenia swojej istoty dokądkolwiek.
Była to niezwykła moc; przekonał się o tym już wcześniej, analizując podatność na 
nią samego Nushira. Lecz owa moc projekcji nie wystarczała, by poradzić sobie z Ineznią- jej 
umiejętnością przenoszenia ciała poprzez fizyczną przestrzeń.
Wiedział też, że jego wcześniejszej logice nie można było niczego zarzucić. Tron 
stanowił jedynie zbiornik przechowywanej mocy, która, raz zużyta, mogła być uzupełniona 
tylko ze źródła -w tym wypadku modlitw pobożnych kobiet. Uświadomił sobie wówczas od 
razu, że musi posłużyć się fałszem. Rozmowa między Ineznią i L'onee usprawiedliwiała całe 
to oszustwo. Nigdy dotąd usta L'onee nie powiedziały mu tak wiele. Dopiero teraz zaczął 
dostrzegać w umyśle mgliste zarysy skutecznego planu. A więc bogini zamierzała atakować? 
Gdyby zdołał powstrzymać ów atak tuż przed zwycięstwem Inezni, jej los byłby 
przypieczętowany.
Może dlatego, że jest czarodziejką, zapomniała o jednej bardzo ludzkiej rzeczy. Albo 
nią gardziła, albo w ogóle o niej nie wiedziała: ludzka natura pokonałaby boginię, gdyby...
- Jesteśmy na miejscu - stwierdził Cred.
Holroyd zobaczył stojącego na murze wysokiego mężczyznę o szarej twarzy, szarych 
włosach i szarych oczach. Odwrócił się, gdy Cred zawołał:
- To nowy, szefie. Pokazuję mu wszystko.
- Dobrze - odparł bez zainteresowania mężczyzna. - Niech sobie ogląda!


23
Pokarm morderczych skrierów

Z początku Holroyd widział tylko skriery latające tam i z powrotem nad wielką areną. 
Tuż przy arenie znajdowała się ogromna trybuna, zapełniona ludźmi obserwującymi spektakl, 
ale Holroyd ledwie raczył na nią spojrzeć. Ważniejsze były skriery, roje skrierów. Po chwili 
Holroyd dostrzegł coś jeszcze. Tylko jedna na dziesięć ptasich bestii niosła na grzbiecie 
jeźdźca; a jednak leciały zgodnie, niczym samoloty w szyku. Nagle, jakby na dany sygnał, 
grupa dziesięciu ptaków zanurkowała w dół.
Holroyd zobaczył po raz pierwszy ofiary - pod ptakami, na ziemi. Stu ludzi, w 
większości mężczyzn, ale kobiety też tam były. Z chłodnym umysłem i bezlitosnymi oczami 
obserwował rozgrywający się przed nim dramat.
Ofiary się broniły. Miały półokrągłe tarcze, zza których dźgały swoich żarłocznych 
przeciwników długimi dzidami. Ptaki uchylały się z wyuczoną wprawą przed ostrzami 
włóczni i wyłuskiwały nieszczęśników spod ich nędznych osłon, jak wróble wydziobujące 
robaki z ziemi. W ciągu czterech minut było po wszystkim. Od razu nadleciały od strony 
gniazd setki piskląt i zabrały się do żerowania.
- Wcześnie zaczynają karmić je mięsem, co? - stwierdził Holroyd pewnym głosem.
Szef zdawał się nie słyszeć, ale Cred spojrzał na Holroyda z obawą. Zanim zdążył się 
odezwać, Holroyd warknął ostro:
- Mniejsza z tym! Chcę tylko wiedzieć, kto u licha wymyślił te żałosne tarcze, co 
wyglądają jak grzyby?
Zdumiony Cred jeszcze raz otworzył usta, jakby chciał coś powiedzieć, ale tym razem 
przeszkodził mu szarowłosy, który zaczął znużonym tonem:
- Co właściwie... - Urwał nagle i spojrzał na Holroyda, jakby widział go po raz 
pierwszy. Oczy mu się rozszerzyły i potrząsnął głową w geście ogromnej ulgi; dokończył bez 
tchu: ... - Książę bieżnio! Książę...Ineznio! - osunął się na kolana. Po ogorzałych policzkach 
płynęły łzy. Chwycił dłoń Holroyda i przycisnął do niej stwardniałe wargi. -Wiedziałem-
wyszeptał. -Wiedziałem, że prędzej czy później Bogini kogoś tu przyśle. Wiedziałem, że ta 
bezbożność nie może trwać wiecznie. Och, niech dzięki będą Bogini, dzięki Bogini!
Holroyd zmusił się, by stać bez ruchu. Było to trudne, bo cały się trząsł z potwornej 
wściekłości. Do tej pory pozornie zimny, niczym lodowo-wulkaniczne góry Nushirvanu, czuł 
wewnątrz straszliwy żar; dzięki temu utrzymywał się w jakiej takiej równowadze. Teraz owa 
równowaga zaczęła się z wolna załamywać.
Dzięki Bogini! Cóż za potworne stwierdzenie. Dzięki Bogini! Podłej, lubieżnej, 
pożądliwej wiedźmie! Zepsutej, złej, krwawej, diabelskiej kobiecie!
Dzika furia przygasła, ogarnął go wielki spokój. Mógł teraz na zimno kalkulować; 
doszedł do wniosku, że można by wykorzystać fakt, iż dowódca rozpoznał w nim księcia i że 
pokładał w bogini taką wiarę.
- Podnieś się i zachowaj wiarę na te trudne dni, jakie cię jeszcze czekają. Bogini 
rzeczywiście mnie przysłała - skłamał bez zająknienia - i obdarzyła mocą, bym zajął się tym 
odrażającym złem, jakie się tu dokonuje. - Po chwili ciągnął żywiej: - Rozumiem, że 
wymyśliłeś lepsze środki obronne przed tymi zabójcami niż drewniane parasole.
Dowódca podniósł się z ziemi. Jego twarz zmieniła się nie do poznania. Nadal płynęły 
po niej łzy, lecz otarł je gniewnym gestem i powiedział dźwięcznym głosem:
- Rzeczywiście, panie. Rzeczywiście. Jestem tu od początku, od siedmiu lat, gdy tylko 
zaczęto porywać obywateli Gonwonlane, ale jeszcze nie udało mi się namówić - wskazał 
pogardliwym gestem trybunę po drugiej stronie areny - choćby jednego z nich, by sprawdził 
moje pomysły w praktyce. Popatrz! - Zbiegł po schodach do komory i wrócił z piłą. - Oto 
prosty, jednoosobowy środek obronny, jaki wynalazłem. - Szkicował pospiesznie w twardym 
kamieniu, wycinając końcówką piły rowki. - To długa, lekka, mocna żerdź ze zwykłego 
drzewa gandowego, zakończona rozszczepieniem w, kształcie litery V. Zaatakowany chwyta 
w nie szyję skriera, gdy ten zmierza ku niemu, po czym od razu wbija drugi koniec żerdzi w 
ziemię. Skrier to ptak niespecjalnie bystry, zdolny słuchać poleceń tylko w ograniczonym 
stopniu. Te w górze - szef pomachał dłonią ku niebu - zostały specjalnie wyuczone, by unikać 
pchnięć włócznią. Jeśli jednak im sienie uda, prą niepowstrzymanie do przodu, wykorzystując 
bardzo grubą skórę na piersi i grzebień kostny pod spodem. Tak więc skrier, z szyją tkwiącą 
w żerdzi, będzie napierał dalej, uderzając skrzydłami. W rezultacie uniesie się nad ziemią, 
wystawiając swój miękki brzuch na cios włóczni czy strzały. Na pewno wielu ludzi przy tym 
zginie, ale jak widzisz, panie, każdy będzie miał możliwość obrony. Jeśli sobie życzysz, 
wyślę z następną grupą kilku osobników z takimi żerdziami.
- Wyślij dwóch - odparł Holroyd. -I tak nie da się od razu wyuczyć miliarda skrierów, 
ale trzeba to sprawdzić.
Nie będzie dobrze, myślał, gdy bogini skojarzy sobie jego zniknięcie w tłumie z 
opracowaniem nowej taktyki obronno-zaczepnej dla ofiar skrierów. Szczerząc zęby patrzył, 
jak dwaj ludzie uzbrojeni w żerdzie zabijają cztery ptaki. Potem zostali zaatakowani przez 
kilka stworów jednocześnie i powaleni na ziemię.
Wyczerpały się jego możliwości. Po godzinie był tego pewien. Zrozumiał, że potrzeba 
mnóstwo czasu, żeby dało się coś zrobić na większą skalę; musiałby przy tym obserwować 
dowódcę i korzystać z jego doświadczenia. Zrozumiał, że tej nocy musi uciec. Każda 
następna godzina spędzona na tej małej przestrzeni dawała Inezni mnóstwo czasu, by go 
zlokalizować. A to miałoby fatalne skutki! Musi uciec tego wieczoru, może wtedy, gdy 
przyniosą posiłek-ale koniecznie jeszcze dzisiaj!


24
Morze Tethsa

Najpierw kazał zawczasu przygotować nosze dla własnego ciała; ostrzegł Creda i 
dowódcę, by nie okazywali zdziwienia ani nie wszczynali alarmu. Następnie przeszedł w 
ciało oficera dowodzącego ludźmi, którzy przynieśli jedzenie. Holroyd-oficer nakazał im, by 
zabrali nosze. Żołnierze usłuchali bez słowa.
Potem był korytarz w jasno oświetlonym budynku, gdzie unosił się zapach 
gotowanego jadła. Korytarz rozgałęział się niespodziewanie, skręcając pod kątem prostym w 
prawo i w lewo. Większość ludzi ruszyła w lewo, lecz Holroyd poprowadził noszowych w 
prawo. Niebawem dotarli do drzwi wyjściowych. Gdy schodzili kamiennymi schodami, 
zapadał już zmierzch. Jakiś oficer z piórami na opasce przystanął i spojrzał na ciało. Już 
rozchylał wargi, by coś powiedzieć, gdy w jego umysł wniknęła gwałtownie esencja 
Holroyda.
Oficer wszedł szybkim krokiem do budynku i ruszył korytarzem w kierunku 
otwartych drzwi, które Holroyd i jego dwaj noszowi minęli przed minutą. Prowadziły do 
pokoju, w którym siedzieli jacyś mężczyźni; pili bladoliliowy napój, może sok winogronowy. 
Holroyd pozostawił oficera z piórami przy stole i w mgnieniu oka wniknął do umysłu 
drugiego, który przez ten czas czekał na schodach, zbyt otumaniony, by coś ze sobą zrobić. 
Kierowany przez Holroyda, ruszył pospiesznie za dwoma ludźmi dźwigającymi nosze.
Dotarli do szerokiej, mrocznej ulicy, po obu stronach której biegł wysoki mur. Widok 
tej przeszkody przyprawiał o dreszcz.
Mur! Zewnętrzny mur ludzkiej jatki. Holroyd zauważył z przerażeniem, że patrolują 
go żołnierze. Jeden z nich przystanął i patrzył zaciekawiony na nieruchomą postać Ptaha.
- Dalej, na koniec ulicy! - nakazał głośno Holroyd obu noszowym, którzy zatrzymali 
się, czekając na polecenia. - Przyjedzie tam wózek i zabierze te zwłoki.
Wyprzedził śmiało obu mężczyzn, rzucając na boki szybkie, uważne spojrzenia. 
Znajdował się na tym samym wzgórzu, co ogromna arena; po prawej stronie widniała otwarta 
przestrzeń. Po lewej dostrzegł kilka rzadko zabudowanych ulic, biegnących prosto w dół, ku 
centrum miasta, za którym leżał port pełen statków. Miasto rozciągało się szeroko, głównie 
po lewej stronie, lecz Holroyd tylko zerknął w tamtym kierunku i stracił zainteresowanie tą 
częścią metropolii.
Okrążając tę część miasta, którą widział przed sobą- a zabrałoby to trochę czasu - 
mógł dotrzeć do portu, przejąć ciało jakiegoś kapitana i... nie, chwileczkę! Do licha, 
zapominał, jaką niebywałą moc dawała mu nowa umiejętność projekcji własnej esencji. 
Zabrać statek, też coś! Lepiej złapać skriera i dolecieć w ciągu paru godzin do Gonwonlane. 
Nie miał czasu na powolne statki czy inne tego rodzaju środki lokomocji.
Przestał o tym myśleć, gdy zobaczył, że jego tragarze dotarli do odsłoniętej 
przestrzeni. Holroyd wskazał im jedyne schronienie, jakie stanowił niewielki zagajnik. 
Postawcie tam nosze" -nakazał i zwolnił podwładnych. Oddalali się drogą z typową bez-
troską najemników, którzy po wykonaniu nakazanej pracy odczuwają ulgę, że jest już po 
wszystkim.
Gdy tylko zniknęli z pola widzenia, Holroyd poprowadził ciało oficera ich śladami. 
Doszedł z nim do samego budynku; dopiero wtedy, nie wcześniej, powrócił do ciała Ptaha. 
Dźwignął się ostrożnie na nogi i ruszył zboczem w dół. Ściemniało się coraz bardziej; tutaj, 
na otwartej przestrzeni, gdzie nie było pochodni, stanowiłoby to niebawem znaczne 
utrudnienie.
Stwierdził, że zastanawia się nad tym, co myślał i robił teraz tamten oficer. Człowiek, 
który był owładnięty przez cudzą osobowość, musiał czuć się później dziwacznie; 
pozostawała chyba jakaś niepokojąca pamięć, jak ze snu. Taki ktoś musiał chyba potem 
wmówić sobie, że nic takiego nie miało miejsca. Holroyd żywił głęboką nadzieję, że tak 
właśnie będzie.
Skręcił w boczną drogę, na końcu której dostrzegł budynki wyglądające na zagrodę 
wiejską. Słaba poświata na zachodzie przygasła jeszcze bardziej. Po półgodzinie zapanowała 
absolutna ciemność. Holroyd przyglądał się zabudowaniom. Wszędzie panował mrok, nigdzie 
nie dostrzegł światła, lecz z jednego z pomieszczeń dobiegał niegłośny tupot i ciche 
klekotanie.
Holroyd manipulował przez chwilę przy drzwiach zagrody dla skrierów, otworzył je i 
zajrzał do wnętrza. Para świecących oczu spojrzała prosto na niego. Holroyd wszedł śmiało 
do środka, choć zachowywał ostrożność. Ptak nie stawiał oporu przy siodłaniu i zakładaniu 
wędzidła - najwidoczniej była to odmiana udomowiona, nie drapieżnik Wyprowadził 
zwierzaka na zewnątrz. Skrier przysiadł grzecznie, by Holroyd mógł mu wejść na grzbiet Gdy 
tylko Holroyd usadowił się w siodle, ptak zadowolony zaklekotał cicho i skoczył natychmiast 
w ciemność. Zza wschodniego horyzontu wyglądał ogromny księżyc, gdy skrier szybował w 
stronę niespokojnego Morza Teths.
Ranek zastał ich nad wybrzeżem. Wokół widać było nie kończące się wzgórza i lasy, 
albo tak się tylko Holroydowi wydawało po dwóch godzinach lotu z szybkością nie mniejszą 
niż sto sześćdziesiąt kilometrów na godzinę. Gdyby tylko, myślał, udało mu się znaleźć 
stosowne miejsce, w którym mógłby złożyć bezpiecznie ciało i dokonać projekcji swojej 
esencji do odległego Nushirvanu. Minęło pół godziny, a on nadal rozglądał się za 
odpowiednią kryjówką. Nagle wpadł na pewien pomysł i z uwagą przyjrzał się grzbietowi 
ptaka. Złączył nogi w strzemionach i położył się płasko na jego szerokich plecach. Teraz było 
to miejsce równie bezpieczne jak każde inne. W ciągu minuty pozostawił za sobą ciało.
Przemierzając ciemność badał otoczenie swoją esencją, pozwalając, by otulał go 
ogrom nieprzeniknionej nocy. Już po chwili zauważył, że czuje się dziwnie. Poprzednie 
krótkie podróże były łatwe - sprowadzały się do prostego ruchu w przestrzeni liczącej kilka 
metrów. Tym razem było inaczej.
Czuł się tak, jakby sam siebie popychał do przodu; przemożna chęć ruchu, która 
powodowała ruch. Holroyd zatrzymał się i trwał nieruchomo, czekając na wrażenia. Lecz nie 
było światła, dźwięku, żadnego powiewu. Wszechświat stworzono z czarnej, pustej ciszy. 
Holroyd przebywał samotnie w wielkiej próżni.
Powrócił z wahaniem do swojego ciała. Leżał przez chwilę spokojnie, potem 
przekręcił głowę i popatrzył ponad wodą, tam gdzie powinien znajdować się przesmyk 
Nushirvan. Znów podjął poszukiwania.
Zaczął się w końcu zastanawiać, skąd będzie wiedział, że wreszcie osiągnął cel. Co 
powiedziała Ineznia? Że nie sposób wyczuć esencji, gdy jest w ciele. A przecież, w 
przeciwieństwie do niego, nie oddaliła się wówczas zbytnio - nie poszukiwała, tak jak on, 
sondując nieprzeniknioną noc. Być może, pomyślał Holroyd, znajdował się zbyt wysoko w 
powietrzu.
Siłą woli skierował się w dół. Przypominało to spadanie w głąb studni, ale starał sią za 
wszelką cenę wytrwać. W końcu coś poczuł: jednolite ciśnienie, nasilające się w miarę jak 
schodził coraz niżej. Woda? - zastanawiał się. Nie mógł jednak być pewien. Po raz pierwszy 
pojawiło się wspomnienie nieznacznego ucisku, odczuwanego wówczas, gdy zmierzał w 
stronę ciała, w które miał wstąpić, albo właśnie je opuszczał. Nie wydawało się to wtedy 
istotne; była to zresztą znacznie słabsza siła. Teraz odczuwał ją ostrzej i niezbyt przyjemnie; 
podejrzewał, że kontakt będzie niezbyt miły, może nawet gwałtowny. Musiała to być woda. 
Wciąż znajdował się nad Morzem Teths.
Odzyskawszy pewność siebie, Holroyd podążał dalej. Musiał być już blisko lądu, bo 
poczuł wyraźną różnicę. Ziemia!
Nie zatrzymał się; należało jeszcze pokonać przestrzeń nad górami, setki kilometrów, 
które wciąż dzieliły go od wielkiego miasta Khotahay. Obliczył dystans i w końcu, na próbę, 
zszedł niżej, ku miejscu, w którym silne ciśnienie wskazywało na obecność życia. Pomknął w 
stronę najbliższego naporu, ale cofnął się pod wpływem szoku, który przypominał porażenie 
prądem.
Kobieta! Uważaj! - pomyślał gniewnie Holroyd. Już z większą ostrożnością zbliżył się 
do drugiego punktu wyraźnego ciśnienia, ale nie wyczuł obcej aury ani oporu. Wykorzystał 
to. Ciało, w którym się znalazł, należało do urzędnika z małego miasteczka. Holroyd pozostał 
w nim dostatecznie długo, by stwierdzić, że miasto leżało czterdzieści kilometrów na północ 
od stolicy.
Jego następnym ciałem był żołnierz spacerujący po targowej ulicy w śródmieściu 
Khotahay. Holroyd miał przez krótką chwilę wrażenie, że otaczają go kolorowe budynki i 
szmer dźwięków; szybko zlokalizował swoją pozycję. Trzecie ciało znalazł w pałacu Nushira. 
Należało do jednego z jego sekretarzy, wysokiego, wąsatego młodzieńca, który wiedział, że 
Nushir przebywa w tym momencie w sąsiednim salonie wraz ze swoją żoną, Calyą.
Wraz ze swoją żoną Calyą - powtórzył Holroyd z uśmiechem, prowadząc młodego 
człowieka korytarzem ku drzwiom salonu. Minutę później patrzył oczami Nushira na Calyę, 
która mówiła poważnie:
- Najważniejszą sprawą jest taka organizacja obrony fortów i pałaców, by kobiety 
przebywały w osobnych kwaterach i by nie pozwolono im sięgnąć po broń. Wyślesz też 
swoich pełnomocników do rebeliantów - do marszałka Maarika, Dilina, Lagro, Sarata, Clayda 
i innych. Zaproponuj im zwrot wszystkich ofiar uprowadzonych podczas przemarszu przez 
twój kraj; wyjaśnij, że nie śmiałeś przeciwstawić się Zardzie z Akkadistranu, wiedząc, że jest 
nią Ineznia, i że...
Holroyd wtrącił cicho:
- Lepiej odłóż te instrukcje na później, L'onee. Nie mogę tu pozostać zbyt długo. 
Umówmy się na spotkanie w naszych rzeczywistych postaciach.
Powiedziawszy to, uśmiechnął się i czekał.


25
Spotkanie w Khotahay

L'onee nie odpowiadała przez dziwnie długą chwilę. Oczy pulchnej Calyi napełniły 
się łzami. Drżały jej dłonie. Pochyliła się na krześle i wyszeptała w końcu:
- Ptah!
Wstała, podeszła do niego i wzięła go w ramiona.
- Ptahu - załkała. - Ona wydała rozkaz ataku. Rozumiesz? Wydała rozkaz ataku.
- To dobrze! - odparł Holroyd.
Słowo to, wypowiedziane głosem Nushira, musiało zabrzmieć inaczej niż zamierzał, 
bo jasnowłosa kobieta cofnęła się z wyrazem przerażenia na twarzy. Holroyd patrzył na nią.
- Nie bądź niemądra! - rzekł poważnie - W tej chwili nie możemy jej powstrzymać; a 
jeśli właściwie oceniam sytuację, to sama się nam podkłada. Możemy współczuć tym 
wszystkim nieszczęśnikom, którzy zginą, ale nie wolno nam działać pochopnie. Ponieważ 
Nushir zna teraz nasz sekret - ciągnął pospiesznie - możemy równie dobrze wyjaśnić mu, jaka 
jest jego sytuacja teraz, a jaka będzie w przyszłości. Mam przede wszystkim nadzieję, że 
pojmuje, iż osoba, która potrafiła zaplanować atak Akkadistranu na Gonwonlane, nie będzie 
traciła czasu na Nushira z Nushirvanu ani zawracała sobie nim głowy. Co się tyczy jego 
osoby, to życzę sobie, żeby ten człowiek pozostał przy życiu, dopóki nie umrze ze starości. 
Należy jednak dokonać zmian w jego rządzie. Mam na myśli jakąś ograniczoną formę 
monarchii, przynajmniej za jego życia. Co potem - nie wiem. Nie wyobrażam sobie 
parlamentu reprezentującego osiemdziesiąt czy osiemdziesiąt pięć miliardów ludzi. Jego 
członkowie, bez względu na liczbę, byliby zbyt oddaleni od indywidualnego wyborcy. Rządy 
lokalne wydają się słusznym rozwiązaniem i nie widzę powodu, dlaczego potomkowie 
Nushira nie mogliby pełnić tu istotnej roli. Może wybierać - tak lub nie. Jestem pewien, że 
będzie miał dość rozsądku, by się zgodzić. - Holroyd zamilkł, świadomy tragicznie smutnego 
spojrzenia L'onee. Przypomniał sobie w tym samym momencie, że jego ciało jest gdzieś 
daleko, na grzbiecie wielkiej ptasiej bestii i że jeśli już przedtem, zanim się dowiedział o ata-
ku, zależało mu na jego ocaleniu, to teraz tym bardziej powinien się pospieszyć. Ujrzał nagle 
w wyobraźni, jak to ciało zostaje dostrzeżone przez eskadrę zabójczych skrierów Zardy. 
Powiedział czym prędzej: - Ważne jest, byśmy spotkali się fizycznie. Ażeby tak się stało, 
muszę ustalić przy twojej pomocy, gdzie dokładnie znajduje się moje ciało.
Wyjaśnił, jak wyruszył na południe na grzbiecie skradzionego z zagrody skriera, jak 
przeleciał nad Morzem Teths, a potem skierował się na zachód, wzdłuż nie zamieszkanego 
wybrzeża Gonwonlane. L'onee przerwała mu:
- Już wiem. Tam jest ogromny rezerwat leśny na wschód od miasta Ptah. Jeśli 
podążysz stałym kursem, powinieneś niedługo dotrzeć do zatoki, gdzie spotykają się trzy 
rzeki, a potem wpływają do morza. Wyląduj na południowym brzegu największej z kilku 
wysp i czekaj tam na mnie. Przybędę w ciele, które ujrzałeś po raz pierwszy, gdy wspięłam 
się na Wielki Klif. - Uśmiechnęła się blado. - Jest to jedyne dostępne dla mnie w tej chwili 
ciało. - Zamilkła na chwilę, po czym spytała cicho: - Ptahu, czy masz jakiś plan? To znaczy - 
uczyniła gest dłonią - prawdziwy plan, którego celem jest pokrzyżowanie szyków Inezni i 
pokonanie jej?
- Mam pewną teorię - odparł z namysłem Holroyd. -I niezachwianą wiarę w ludzką 
naturę. Dysponuję bronią defensywną, która ocali miliardy istnień. Mam umiejętność 
wnikania w umysł każdego człowieka w dowolnym miejscu świata, nawet władców świątyni; 
lecz jeśli Ineznia zdobędzie moje prawdziwe ciało, zanim będę gotów działać, to koniec z 
nami. Tylko tak mogę ci odpowiedzieć.
Zauważył, że niebieskie oczy błądzą niespokojnie po jego twarzy, lecz pulchne 
oblicze Nushira nie wyrażało chyba niczego szczególnego, gdyż L'onee spytała niepewnie:
- Ile czasu upłynie, zanim zaczniesz działać?
Holroyd westchnął. Wolałby, żeby nie zadawała tego pytania. Zbyt trudno było na nie 
odpowiedzieć. Wedle jego wstępnych obliczeń musi upłynąć od czterech do pięciu miesięcy. 
Sam przecież podpisał wyrok śmierci na L'onee, egzekucja zaś miała nastąpić w ciągu sześciu 
miesięcy, z których część już przeminęła, a zatem nie mógł liczyć na więcej czasu. Tak mu 
się przynajmniej wydawało. Drżał na samą myśl o upływie czasu. Po pięciu miesiącach 
mordercze skriery Zardy obróciłyby pomocny Gonwonlane w perzynę. Mężczyźni, kobiety, 
dzieci - umarłyby ich setki milionów. Trudno było sobie nawet wyobrazić przerażające sceny 
w zdobywanych przez najeźdźcę miastach.
Lecz prawdopodobne rozmiary klęski nie miały tu większego znaczenia. Ludzie w 
roku 1944 nauczyli się tej lekcji. Wszelkie okropności należało zlekceważyć, stanąć w ich 
obliczu bez drżenia i przygotować się cierpliwie na nadejście godziny, gdy zło będzie można 
zniszczyć jednym potężnym ciosem.
Holroyd wyrzucił z umysłu ów straszny obraz.
- Spotkamy się przy delcie, wtedy wszystko wyjaśnię. A tymczasem do zobaczenia.
Minęło zaledwie dziesięć minut od powrotu do własnego ciała, gdy Holroyd ujrzał 
trzy migoczące srebrem rzeki, które opisała mu L'onee. Po dwóch dniach przyłączyła się do 
niego.


26
Inwazja na Gonwonlane

Wyspa była zieloną, idylliczną krainą. Po jej wzgórzach i łąkach biegała drobna 
zwierzyna; w każdym zakątku dżungli rosły drzewa pełne owoców. W tej oazie spokoju 
dwoje ludzi -szczupła, opalona kobieta i wysoki, ciemnowłosy mężczyzna - ukryło swoje 
ciała. Czekali, aż Holroyd napełni się strumieniem mocy; oznaczałoby to, że kobiety się. 
modlą i że zwycięstwo jest możliwe. Mijały dni i tygodnie.
Nie marnowali czasu. Na zmianę przejmowali, gdzie się tylko dało, ciała ważnych 
osób - marszałków, wysokich kapłanów i kapłanek, władców świątyni i przywódców rebelii. 
Był to powolny, mozolny proces, niczym działania wojenne prowadzone z okopów. 
Kontynent był zbyt rozległy, zamieszkiwało go zbyt wielu ludzi o tępych umysłach i 
konserwatywnym stylu życia. W odległych miastach mówiono nie bez racji: Bogini nie 
przesłała ostrzeżenia o zbliżającej się wojnie z Akkadistranem. Gdzie pisemne obwiesz-
czenia? Nie mówicie nam prawdy".
Bogini nie ostrzegła!
Nie uczyniła tego, ale plotki rozchodziły się jak zaraza; kupcy, widząc, że zawodzi 
międzymiastowa komunikacja na grimbach i skrierach, zamykali z niepokojem sklepy i z 
typową dla klas średnich umiejętnością przetrwania chronili się w swoich wiejskich 
posiadłościach. Uciekinierzy zalewali tłumnie południe kraju, wykrzykując głośno swoje 
przerażenie. Lecz ze strony bogini nie padło choćby jedno słowo. Holroyd wyobrażał ją sobie, 
jak siedzi z zimnym uśmiechem wyrachowania.
Holroyd i L'onee byli w Ptah owej nocy, kiedy Megalopolis padło ofiarą wojny. Stali 
na wzgórzu wznoszącym się nad morzem i miastem. Przebywali właśnie w ciałach pewnej 
pary małżeńskiej i czytali obwieszczenie, które Holroyd widział już tego dnia:

Tej nocy żadne światło nie może ujawnić świętego miasta oczom skrierów Zardy. 
Klęska, która spadła na naszą ziemię, jest rezultatem ulegania natrętnym i bezbożnym 
rebeliantom w ich szalonym zamiarze zaatakowania Nushirvanu. Pokładajcie wiarę w Bogini!

Pokładajcie wiarę w bogini! O Kolio! O Ptahu!
- Nie wiem, dlaczego nie uświadomiła sobie wcześniej, że zaciemnienie pomoże 
najeźdźcom i utrudni obronę - zauważył gorzko Ptah. - Przed atakiem pojawi się więcej takich 
obwieszczeń.
L'onee ukryła się w mroku ganku, na którym stali, ale nie powiedziała ani słowa. 
Ciemność pogłębiała się, po bezksiężycowym niebie nad ich głowami pędziły chmury. Niżej 
rozpościerało się pod całunem czerni miasto - niewyraźne skupiska budynków rozpływały się 
szybko w nieprzeniknionej nocy. Lecz miasto tam było, niewidzialne, choć wyczuwalne. 
Wieczne Ptah. Miasto Światła, starożytne miasto Promienistego, boskiego króla wieków. To 
właśnie Ptah - pogrążone w ciemności! Po raz pierwszy w swojej historii nie zapaliło ani 
jednego światła. Ptah rozpłynęło się w nocy, stało się bezkształtne jak wzgórza na zachodzie.
L'onee wynurzyła się powoli z mroku. Gwiazdy świecące przez szczeliny w chmurach 
rzucały na jej ledwie widoczną twarz niesamowite refleksy. Wyszeptała:
- Czy nić możemy nic zrobić? Musimy stać tu jak widzowie? Ptahu, padło już 
dziewięć złotych miast zachodu, na wschodzie Lira, Galee, Ristern i Tanis, a nad północno 
wschodnią zatoką czterdzieści trzy miasta. Padł cały obszar wschodniego wybrzeża; na 
pomocnym krańcu, prócz wspaniałej Kaloorny.,.
- A dziś w nocy samo miasto Ptah - przerwał jej bezbarwnym głosem Holroyd. - Nie, 
L'onee, nic nie możemy zrobić. Możemy korzystać tylko z niezbędnego minimum naszej 
mocy i... -urwał. L'onee zauważyła, że zesztywniał i spogląda nieruchomym wzrokiem na 
północ. - Posłuchaj! - nakazał.
L'onee też to usłyszała. Jakby nieznaczne zawodzenie wiatru, zwiastujące cyklon, tyle 
że było to coś zupełnie innego. Z czarnego nieba na północy dobiegł niewymownie 
przerażający dźwięk.
Skrzeczenie skrierów.
Z początku wydawało się tylko sygnałem. Nagle cały wszechświat wypełnił się 
obcym, strasznym krzykiem wielkich drapieżnych ptaków. Sto tysięcy, pięćset tysięcy, 
dziesięć milionów skrierów runęło z czarnego nieba; noc przemieniła się w szaloną rzeź.
Potem, kiedy było już po wszystkim, a oni powrócili na wyspę, Holroyd wołał 
gniewnie: Zetrę ją na proch. Przysięgam...". Potem jego furia przygasła. Wiedział teraz, z 
lodowatą i przerażającą pewnością, co zrobi z Ineznią, kobietą-bestią.
Bitwa o Gonwonlane nie była tak zupełnie jednostronna. Coraz więcej ludzi i całych 
grup walczyło przy użyciu żerdzi i włóczni z zakończeniem w kształcie litery V - poza tym 
nadciągała armia. Holroyd obserwował jej powolny marsz na wschód i powietrzne dywizje 
skrierów, które spieszyły przodem, by ochraniać miasta i angażować siły najeźdźcy. Czasem 
nawet wygrywały bitwę i utrzymywały pozycję przez dzień, a nawet tydzień, dopóki sztab 
generalny wroga nie wysłał zmasowanych sił zabójczych ptaków, które miażdżyły wszelki 
opór.
Holroyd miał wrażenie, że w historii zmagań wojennych żadna armia nie ucierpiała 
tak bardzo jak ta z Gonwonlane. Odcięta od źródeł dostaw, cierpiała dzień za dniem, bez 
końca, na brak żywności. Ogromne rzesze ludzi szalały z głodu i zjadały swoje grimby i 
skriery. Spoglądano nawet łakomym wzrokiem na ciała towarzyszy. Dwukrotnie Holroyd 
widział, jak ludzie zjadali się nawzajem.
I nadal nie można było nic zrobić, tylko czekać i czekać, i CZEKAĆ. Wiele razy 
omawiali swoje plany i sytuację -kobieta o ciele, które było niegdyś martwe, i mężczyzna, 
którego ciemne oczy nabierały coraz silniejszego blasku od widoku przerażających rzeczy i 
wzbierającej mu w duszy straszliwej determinacji.
- Problem boskiej mocy jest w rzeczywistości bardzo prosty -stwierdził pewnej nocy 
Holroyd z westchnieniem, gdy siedzieli na zielonej, bujnej trawie ich wyspy. - W którymś 
momencie dokonujesz projekcji esencji, która jest tobą; nazwijmy ją duszą. Nieco później 
można przenieść przez fizyczną przestrzeń ciało. Jeszcze później można kogoś ze sobą 
zabrać. Następnym krokiem jest możliwość podróży przez czas miniony, najpierw powoli, w 
bliską przeszłość. Przy wykorzystaniu następnego bieguna boskiej mocy będzie można 
przesuwać się szybko między równoległymi punktami kolejnych węzłów czasu, dokonując 
skoków nawet o dwieście milionów lat. A te punkty łączą się z innymi siłami, na przykład z 
ową podróżą umysłów, w którą zabrała mnie Ineznia. Zdumiewa mnie, że zaklęcia Ptaha 
okazały się niczym więcej jak tylko rodzajem hipnozy, ideami wszczepionymi w wasze 
umysły, twój i Inezni; nawet ona, pomimo całej swojej mocy, nie była w stanie ich odrzucić.
- Stary Ptah znał ludzki umysł - odezwała się cicho z ciemności L'onee. - Odkrył, że 
mózg może przechować trwale nie więcej niż sześć sugestii przez dłuższy okres. Jeśli 
rozważysz te sześć, które sam wybrał, uświadomisz sobie, jak starannej dokonał selekcji.
Holroyd przytaknął znużony, ale nie powiedział już nic więcej tej nocy. W miesiąc 
później przerwał długie milczenie między nimi, pytając:
- Ten twój dawny Ptah, jaki on był? I dlaczego połączył się z ludzkim rodzajem? 
Sądząc po wszelkich oznakach, zwłaszcza po skutkach tego kroku, był to największy błąd, 
jaki kiedykolwiek popełnił.
L'onee potrząsnęła głową i powiedziała mocnym głosem:
- Spójrz na siebie, Peterze Holroydzie. Ty jesteś Ptahem, jakiego znałam, dawnym 
Ptahem, wielkim, szczerym, szlachetnym Ptahem. Spójrz na siebie, powiadam, a ujrzysz 
Ptaha takim, jakim był i takim, jakim będzie! - dokończyła cicho.
Zanim Holroyd zdążył się odezwać, dodała smutno:
- Jeśli zaś chodzi o jego wejście między ludzi... cóż, w pewnym sensie rzeczywiście 
wydaje się to katastrofalne. Powiedział jednak, że czuje w sobie mroczne, obce, nieludzkie 
pragnienia, z których musi się oczyścić, powracając do źródła dobroci - siły życiowej ludzi. 
Jeśli jego obawy były słuszne, jeśli rzeczywiście miał stać się gorszy, w takim razie wszystko, 
co rozgrywa się teraz na naszych oczach, jest nie klęską, lecz ponownymi narodzinami 
nadziei. Przysięgam ci, że wszystko, czego Ptah pragnął, widzę teraz w tobie: wolną od 
egoizmu wiedzę, co jest słuszne, determinację, by wyplenić zło, umiejętność dostosowania się 
i zaatakowania przeciwnika jej własną bronią - przy jednoczesnym zachowaniu woli 
czynienia dobra i nieskażonej wizji szlachetnego celu. -Zamilkła, bo zabrakło jej tchu; potem 
żądała z westchnieniem odwieczne pytanie: - Czy czujesz się silniejszy, Ptahu? Czy czujesz, 
że ROŚNIESZ?
Holroyd zaś odpowiedział z pełną determinacji satysfakcją:
- Tak...tak, czuję!
Sto dwunastej nocy okazało się to rzeczywistością. Próby prowadzone za dnia dały 
rezultaty - umiał przebywać ciałem przestrzeń. A w sto trzynasty poranek mógł już zabrać ze 
sobą L'onee, bez konieczności użycia wody jako katalizatora. Popatrzyli na siebie płonącym i 
zaciętym wzrokiem. Nadeszła godzina działania.


27
Upadek Bogini

Zmaterializowali się niczym widma w lochu, gdzie spoczywało skute łańcuchami 
prawdziwe ciało L'onee. Przetransportowanie narzędzi potrzebnych do rozkucia łańcuchów 
oraz kamiennego paleniska zabrało sporo czasu. Piły w przypadku metalu były bezużyteczne.
Długo też trwała zamiana ciała na martwą kobietę, którą znaleźli i zabrali, bo w 
przyćmionym świetle zdradzała pewne podobieństwo do L'onee, i takie ułożenie łańcuchów, 
by wyglądały jak nienaruszone.
- Nie wierzę, by moje ciało było aż tak istotne, gdy tyle ważniejszych spraw wchodzi 
w grę. Mógłbyś przecież przekształcić jakieś inne, używane przeze mnie ciało w biegun 
mocy. Ale jestem pewna, że ona tu przyjdzie. Gdy tylko się dowie, że żyjesz, przyjdzie tu, by 
mnie zabić.
- Nie bądź taka odważna i pełna poświęcenia - strofował ją Holroyd. - Twoje ciało jest 
bardzo ważne; liczę na to, że ona się tu pojawi, gdy tylko wykonamy przeciwko niej pierwszy 
ruch. Ale teraz zabierzmy ten cały sprzęt, wraz z naszymi ciałami, do bocznego 
pomieszczenia. Będziemy jeszcze tego potrzebować, kiedy nasza pułapka zadziała. 
Pozostawienie ciał jest niebezpieczne, ale...
Następny ruch, pomyślał, to ciało jakiegoś wysokiego dostojnika w pałacu w Gadir, w 
Akkadistranie.
Dostojnik akurat spoglądał przez okno, wychodzące na potężną stolicę Akkadistranu, 
gdy Holroyd wszedł w jego ciało. W dole rozciągało się miasto. Dla Holroyda, który widział 
już tyle metropolii, był to tylko kolejny labirynt z kamienia i marmuru. Katem oka dostrzegł, 
że jedna z kobiet w sali przebiera leniwie palcami. Holroyd odwrócił się od okna i przyjrzał 
się jej dokładniej. Jej palce sygnalizowały bez wątpienia: L'onee!". Ustalili wcześniej, że na 
wszelki wypadek będą zawsze razem - dla pewności.
Uśmiechając się, Holroyd podszedł do Zardy i gdy zaczęła sobie uświadamiać jego 
obecność, wbił jej nóż w serce. Wiedział, że to okrutny i tchórzliwy postępek, ale starał się za 
wszelką cenę skupić umysł na milionach ludzkich istot, rozerwanych na strzępy przez dzioby 
skrierów. Był pewien, że nie liczy się sposób, w jaki zgładził to zdominowane przez Ineznię 
ciało; ważne było tylko, że uległo zniszczeniu.
- Deld, ty morderco! - zawołał jakiś człowiek obok niego.
Holroyd nie próbował chronić ciała, w którym przebywał. Poczuł, jak przeszywa go 
na wylot włócznia, a jego umysł wibruje straszliwym krzykiem nerwów, wyrażających ból. 
Ogłuszony, opuścił umierające ciało i wszedł w głównego ministra Zardy, który właśnie 
podbiegł, krzycząc z rozpaczy. Holroyd poczekał trochę, aż wrzawa ucichnie, po czym 
obwieścił:
- Odbędzie się nadzwyczajne posiedzenie gabinetu. Wezwij, marszałku, członków 
sztabu generalnego, by omówić konieczność wycofania naszych armii z Gonwonlane. Straże, 
wyprowadźcie z sali wszystkie niepowołane osoby z wyjątkiem brata i siostry Zardy; usuńcie 
zwłaszcza kobiety.
To L'onee była teraz siostrą Zardy.
Tylko jedna kobieta próbowała stawiać opór, i to krótko. Zawołała, szarpiąc się 
wściekle:
- Za późno, L'onee, przybyłaś za późno. Czekałaś zbyt długo. Jeszcze trzy miesiące i 
całe Gonwonlane znajdzie się pod okupacją. Czy wiesz, co teraz zrobię? Udam się do pałacu 
w cytadeli i zniszczę twoje prawdziwe ciało, ty idiotko!
Chyba nie uświadamiasz sobie, kobieto, że Zardę zabił mężczyzna i że nie był żadną 
marionetką L'onee, pomyślał Holroyd. Głośno zaś, ze względu na obecność dworzan, 
powiedział:
- To historyczka!
L'onee, przebywająca w ciele siostry Zardy, podeszła do niego szybko i wyszeptała:
           - Ani przez chwilę nie myślałam, że już na zawsze uznała cię za martwego. To ułatwia 
nam zadanie. Będzie musiała udać się po swoje ciało do zapieczętowanego pokoju 
pałacowego, a potem zejść do lochu. Musimy dotrzeć tam przed nią. Tych wszystkich ludzi 
można na razie zostawić samych.
Tak też zrobili. Potem czekali na Ineznię w mroku piwnicy, w swoich własnych 
ciałach. Nagle pomieszczenie rozbłysło jasnością, gdy wirujący kształt zmaterializował się i 
znieruchomiał. I spojrzał na nich oczami Inezni.
- Jak to dobrze, kochana Ineznio, że zjawiłaś się tutaj, tak jak tego pragnęliśmy - 
odezwała się L'onee.
Niebieskie oczy złotej bogini stały się okrągłe ze zdumienia. Popatrzyła na L'onee, 
potem na Holroyda. Jej twarz przybrała wyraz dziwnego lęku.
- I nie próbuj zostawiać swojego ciała, by udać się po pomoc - dodała poważniejszym 
tonem L'onee. - Na górnych korytarzach stoją strażnicy, którzy nie wpuszczą tu nikogo prócz 
samej bogini. A są to wyłącznie mężczyźni. - Nagle krzyknęła: - Ptahu, prędzej, ona próbuje 
się rozpłynąć!
Trwało to długą chwilę. Ineznia, walcząc dziko, próbowała sięgnąć palcami twarzy 
Holroyda, dopóki jej nie obezwładnił. Owinął potem jej wyprężone ciało zimnym, 
krępującym łańcuchem. Czuł mdłości, gdy L'onee przyniosła z paleniska rozgrzane metalowe 
ogniwo, on zaś przy użyciu młota połączył nim stalowe więzy, po czym oblał spoiwo zimną 
wodą, by je zahartować. Robota była dość toporna, ale nawet najsilniejsza ludzka ręka nie 
zdołałaby jej zniszczyć.
- Nie bój się, moja droga - powiedziała stojąca obok L'onee. -Pozostaniesz tu 
uwięziona, dopóki Ptah nie stanie się dostatecznie silny, by zniszczyć twoją zdolność 
stawania się biegunem mocy. Wtedy, znowu śmiertelna, będziesz mogła spędzić resztę życia 
w spokoju i wygodzie. Czy możesz sobie wyobrazić, Ineznio, bardziej odpowiednią karę?
- Wyjdźmy stąd - mruknął Holroyd. - Nie czuję się dobrze. Lecz to właśnie on 
przystanął w drzwiach i popatrzył na skutą łańcuchem kobietę spoglądającą tępo przed siebie.
- Zapomniałaś o jednym, Ineznio - powiedział. - Im większe niebezpieczeństwo, tym 
rozpaczliwiej pogrążają się ludzie w swojej religii; im brutalniej twoi żołnierze próbowali 
nakłonić ich do oddania lasek modlitewnych, z tym większą determinacją je ukrywali. Musisz 
wiedzieć, że religia nie jest w swojej najgłębszej istocie wielbieniem boga czy bogini. Religia 
to strach. Religia to iskra, która rozpala się, gdy człowiek pomyśli nagle o śmierci czy nie-
bezpieczeństwie. Wyrasta z ciemności i niepewności. A w czasie tej wielkiej katastrofy, którą 
tak bezmyślnie wywołałaś - cóż mogło być bardziej naturalne, niż kobiety modlące się za 
żołnierzy, za swoich synów i ukochanych? Nigdy nie będą tego żałować, zapewniam cię.
Powiedziawszy to, odwrócił się na pięcie i wyszedł na korytarz, gdzie już czekała na 
niego L'onee. Razem zamknęli i zapieczętowali drzwi lochu.
I razem wyszli z ciemności, i ruszyli ku światłu.






