Aby rozpocząć lekturę, 
kliknij na taki przycisk 
który da ci pełny dostęp do spisu treści książki. 
, 
Jeśli chcesz połączyć się z Portem Wydawniczym 
LITERATURA.NET.PL 
kliknij na logo poniżej. 

Gustaw Flaubert
LEGENDA O ŚWIĘTYM
JULIANIE SZPITALNIKU
2

Tower Press 2000
Copyright by Tower Press, Gdańsk 2000

I
Ojciec i matka Juliana zamieszkiwali zamek wśród lasu, na stoku wzgórza. 
Cztery narożne wieże miały spiczaste dachy z ołowianych łusek i podwaliny murów 
wspierały się na stopniach skalnych, opadających stromo aż do dna fosy. 
Płaskie kamienie, którymi był wyłożony dziedziniec, lśniły od czystości, jak posadzka w 
kościele. Nachylone głowy smoków, którymi kończyły się rynny, wypluwały deszczówkę do 
cysterny, a gzymsy okien na wszystkich piętrach zdobiły kolorowe doniczki, pełne kwitną-
cych bławatków i heliotropów. 
Dalej ogrodzenie, zrobione z zaostrzonych pali, zamykało sad, ogród, na którego klombach 
układano kwiaty w monogramy, szpalery winogradu, gdzie w lecie zawsze można było zaży-
wać chłodu, wreszcie placyk do gry w kręgle, ulubionej rozrywki paziów. Po drugiej stronie 
zamku była psiarnia, stajnie, piekarnia, tłocznia i spichrze. Wszystko otaczał szeroki pas łąki 
przeznaczonej na pastwisko, zamkniętej gęstym i kolczastym żywopłotem. 
Pokój panował tutaj od tak dawna, że nikt nie spuszczał kolczastej kraty wiszącej nad bra-
mą, a w rowach stała woda; jaskółki lepiły gniazda w otworach strzelnic, a łucznik, który 
przez cały dzień czuwał na wałach chodząc tam i z powrotem, gdy tylko słońce przygrzało 
zbyt silnie, chował się do wieżyczki i zasypiał jak mnich. 
Wewnątrz błyszczały wszędzie żelazne okucia, kobierce w komnatach chroniły przed zimnem, 
szafy były wypełnione przyodziewkiem, beczki wina piętrzyły się w lochach, dębowe 
kufry trzeszczały od ciężaru worów srebra. 
W zbrojowni, wśród sztandarów i łbów dzikich zwierząt, wisiała broń wszystkich narodów 
i epok: od proc Amalekitów i włóczni Garamantów aż do ciężkich saraceńskich mieczy i drucianych 
koszulek Normanów. 
Na największym rożnie w kuchni można było obracać wołu, bogatego sprzętu kaplicy nie 
powstydziłaby się rodzina królewska. Była nawet w odosobnionym miejscu łaźnia rzymska, z 
której jednak pan zamku nie korzystał, poczytując ją za pogański wynalazek. 
Otulony zawsze w pelerynę podbitą lisami, przechadzał się po zamku, rozsądzał sprawy 
wasalów, godził zwaśnionych sąsiadów. W zimie przyglądał się spadającym płatkom śniegu 
albo kazał czytać sobie głośno opowieści. Z nastaniem cieplejszych dni ruszał w objazd wło-
ści. Kierował muła polnymi drogami, brzegiem zieleniejących ozimin, gawędził z poddanymi 
i udzielał im rad. Po wielu przygodach poślubił pannę z wysokiego rodu. 
Była bardzo biała, w miarę dumna i poważna. Czepiec, który zwykle kładła, zawadzał 
czubami o górną framugę drzwi, tren sukni ciągnął się o trzy stopy za nią. Poddała regułom 
klasztornym zajęcia służby: każdego ranka rozdzielała pracę pannom respektowym, czuwała 
nad smażeniem konfitur i przyrządzaniem pachnideł, przędła lub haftowała obrusy na ołtarz. 
Ponieważ modliła się gorliwie, Bóg dał jej syna. 
Wtedy zapanowała wielka radość i wydano ucztę, która trwała trzy dni i cztery noce. Biesiadowano 
przy świetle pochodni, dźwięku harf i na posłaniach z liści i kwiatów. Podano kury 
tłuste jak barany, przyprawione najrzadszymi korzeniami; ku wielkiej uciesze gości karzeł 
wyszedł z olbrzymiego pasztetu; a kiedy tłum biesiadników wzrósł tak dalece, że nie star-
czyło kielichów, pito z hełmów i rogów. 
4

Młodej matki nie było na uroczystościach. Leżała spokojnie w łożu. Obudziwszy się z 
wieczora, zobaczyła w promieniach księżyca, które wpadały przez okno, poruszający się cień. 
Był to starzec o wyglądzie pustelnika, w habicie z włosiennicy, z różańcem u pasa i torbą 
przewieszoną przez ramię. Zbliżył się do wezgłowia i rzekł nie rozchylając warg: 
 Raduj się, matko! Twój syn zostanie świętym! 
Krzyknęła, lecz on, sunąc po smudze światła, uniósł się spokojnie w powietrze i znikł. 
Śpiewy ucztujących doleciały wyraźniej. Usłyszała głosy aniołów i głowa jej opadła na po-
duszkę, nad którą wisiała kość męczennika w relikwiarzu wysadzanym diamentami. 
Służący zapytywani nazajutrz oświadczyli, że nie widzieli pustelnika. Sen czy jawa, mu-
siał to być znak z nieba. Ale strzegła się, ażeby nie zdradzić nikomu tajemnicy, gdyż pomówiono 
by ją o pychę. 
Goście rozjechali się o świcie i ojciec Juliana stał przed furtką, do której odprowadził najbardziej 
zapóźnionych, kiedy nagle z mgieł wyrósł przed nim żebrak. Był to Cygan o płoną-
cych źrenicach. Brodę miał splecioną w warkoczyki, a na nagich ramionach brzęczały srebrne 
bransolety. W natchnieniu jakby wybełkotał kilka słów bez związku; 
 Ach, ach, twój syn!... dużo krwi!... wielka sława!... wiecznie szczęśliwy... ród cesarski!... 
I schyliwszy się, aby podnieść jałmużnę, zapadł pod ziemię albo rozwiał się w powietrzu. 
Zacny kasztelan rozejrzał się w prawo i w lewo, zawołał, ile tylko miał sił. Nie było nikogo! 
Wiatr świstał i rozganiał mgły poranne. 
Przypisał ów majak zmęczeniu po nie przespanych nocach. ,,Jeśli opowiem o tym, wy-
śmieją mnie"  powiedział sobie. Jednak myśli o wspaniałej przyszłości syna olśniewały go, 
mimo że obietnica była niejasna i wątpił chwilami, czy słyszał ją na pewno. 
Małżonkowie nie wyjawili sobie sekretu. Oboje kochali chłopczyka równą miłością i uwa-
żając, że Bóg go naznaczył, mieli o niego szczególne i nie kończące się nigdy starania. Sypiał 
w łóżeczku wysłanym najmiększym puchem, lampa o kształcie gołębicy paliła się nieustannie 
nad posłaniem dziecka i kołysały je trzy mamki. Mocno zawinięte w pieluchy, z różową buzią 
i niebieskimi oczami, w płaszczyku z brokatu i czepku ciężkim od pereł, było podobne do 
małego Jezuska. Zęby wyrosły mu tak szybko, że nawet nie zdążyło zapłakać. Kiedy Julian 
miał siedem lat, matka nauczyła go śpiewać. Ażeby zawczasu zaprawiać go do rzemiosła rycerskiego, 
ojciec sadzał go na wielkim koniu, chłopiec śmiał się radośnie i prędko nauczył się 
kierować wierzchowcem. 
Stary, bardzo uczony mnich zapoznał go z Pismem świętym, cyframi arabskimi, literami 
łacińskimi i nauczył malować piękne obrazki na welinie. Pracowali razem w komnacie na 
szczycie wieży, z dala od hałasu. 
Po skończonej lekcji schodzili do ogrodu i tam przechadzali się studiując budowę kwiatów. 
Czasami z głębi doliny wysuwał się rząd jucznych zwierząt, obok których szedł człowiek 
w szatach wschodnich. Kasztelan, widząc kupca, wysyłał po niego pachołka. Cudzoziemiec 
okazywał zaufanie i zbaczał z drogi; wprowadzony do sali przyjęć wydobywał z kufrów sztuki 
jedwabiu i aksamitu, wyroby złotnicze, pachnidła, przedmioty dziwaczne i nieznanego 
przeznaczenia; wreszcie odchodził, zarobiwszy dobrze i nie doznawszy żadnej krzywdy. Innym 
razem grupa pielgrzymów stukała do bramy. Przemoczone szaty dymiły przed ogniskiem. 
Kiedy się najedli, opowiadali o swoich podróżach: zbłąkane nawy na spienionym morzu, 
wędrówki przez rozpalone piaski, okrucieństwa pogan, jaskinie w Syrii, Żłobek i Święty 
Grób... Potem odczepiali przytwierdzone do opończ muszle i obdarowywali młodego pana. 
Czasami kasztelan gościł dawnych towarzyszy broni. Wspominano przy kielichu wojny, 
szturmy do fortec, zdobywanie maszyn oblężniczych i liczne rany. Julian przysłuchiwał się z 
boku i wydawał okrzyki zapały. Wtedy ojciec nie wątpił, że syn zostanie zdobywcą. Ale wieczorem, 
gdy odmówiwszy Anioł Pański przechodził obok schylonych kornie biedaków, sięgał 
do sakiewki ruchem tak skromnym i godnym, że matka oczyma wyobraźni widziała go na 
tronie arcybiskupim. 
5

Miejsce w kaplicy miał obok rodziców. Klęczał przez cały czas najdłuższych nawet nabo-
żeństw, Toczek kładł na ziemi, ręce trzymał złożone. 
Pewnego dnia spostrzegł na mszy, podniósłszy nagle wzrok, białą myszkę, która wyszła 
przez otwór w murze. Podreptała na pierwszy stopień ołtarza i pokręciwszy się trochę to w 
prawo, to w lewo, uciekła drogą, którą przyszła. Następnej niedzieli niepokoiła go myśl, że 
może zobaczyć ją znowu. Wróciła. Od tej pory czekał na mysz w każdą niedzielę, przeszka-
dzała mu, wreszcie znienawidził ją i postanowił od niej się uwolnić. Zamknąwszy drzwi roz-
siał na schodach ołtarza okruchy ciasta i zaczaił się z kijkiem w ręce. Po bardzo długiej chwili 
ukazał się różowy pyszczek, a za nim cała mysz. Uderzył ją niezbyt mocno i osłupiał nad 
zwierzątkiem, które nie drgnęło więcej. Kropla krwi splamiła posadzkę. Starł ją szybko ręka-
wem, wyrzucił mysz przez okno i nie opowiedział nikomu o tym zdarzeniu. 
Ptaszki wszelkiego rodzaju dziobały ziarna w ogrodzie. Wpadł na pomysł, żeby nasypać 
grochu do pustej wewnątrz trzciny. Kiedy usłyszał świergot na drzewie, podchodził cicho, 
przykładał rurkę do ust, nadymał policzki, a ptactwo jak deszcz, spadało mu na ramiona w 
takiej obfitości, że nie mógł powstrzymać się od śmiechu, rad z figla. 
Pewnego ranka, mijając wał, zobaczył na grzbiecie szańca wielkiego gołębia, puszącego 
się w promieniach słońca. Przystanął, żeby popatrzeć. Mur był w tym miejscu wyszczerbiony 
i kamień sam podsunął się chłopcu pod rękę. Wystarczył ruch ramienia i ptak spadł ciężko do 
fosy. 
Julian zbiegł pędem na dół, kalecząc się o krzaki, szukając wokół, zwinniejszy niż młody 
pies. 
Gołąb ze złamanymi skrzydłami szamotał się zaplątany w gałęzie ligustru. 
Upór, z jakim tkwiło w nim życie, rozzłościł chłopaka. Zaczął go dusić. Drgawki ptaka 
przyspieszyły rytm serca Juliana, napełniły je dziką i kłębiącą się rozkoszą. Gdy gołąb wy-
prężył się po raz ostatni, malec doznał zawrotu głowy. 
Podczas wieczerzy ojciec oznajmił mu, że dorósł do lat, w których należy uczyć się myśli-
stwa; poszukał starego zeszytu, zawierającego traktat o łowiectwie, ujęty w pytania i odpowiedzi. 
Mistrz wpajał w ucznia sztukę układania psów; i oswajania sokołów, zakładania sideł, 
tropienia jeleni w czasie rykowiska; jak poznać trop  lisa, ślady, które kły wilka zostawiają 
na korze drzew, dobry sposób odróżniania duktów, jak należy szczuć, gdzie szukać kóz, jakie 
wiatry są najbardziej sprzyjające. Na koniec autor wyliczał nawoływania i zasady odprawy 
dla psów. 
Kiedy Julian umiał już wszystko na pamięć, ojciec podarował mu sforę. 
Były tam przede wszystkim dwadzieścia cztery charty berberyjskie, szybsze niż gazele. 
Miały tę wadę, że rozszalałe w pogoni często pędziły na oślep. Następnie siedemnaście par 
psów bretońskich, o sierści rdzawej w białe cętki, szerokich w piersi, niezłomnie wiernych i 
znakomitych wyjców. Zadaniem czterdziestu gryfonów włochatych jak niedźwiedzie było 
otaczanie dzika i przeszkadzanie mu w stosowaniu niebezpiecznych podstępów. Brytany tatarskie 
koloru ognia, o szerokim. grzbiecie, prostych nogach, prawie tak wielkie jak osły, 
miały gonić za turem. Sierść czarnych spanieli lśniła jak atłas. W osobnym ogrodzeniu war-
czało szarpiąc się na łańcuchu i łypiąc ślepiami osiem płowych dogów, bestii groźnych, które 
skaczą jeźdźcom do piersi i nie boją się lwa. Wszystkie dostawały pszenny chleb, piły z kamiennego 
koryta i nosiły dźwięczne imiona. 
Kto wie, czy sokolarnia nie była jeszcze piękniejsza od psiarni. Pan zamku sprowadził nie 
szczędząc grosza sokoły z Kaukazu, rarogi z Babilonu, białozory z Niemiec i sokoły wę-
drowne, chwytane w dalekich krajach na urwistych brzegach zimnych mórz. Ptaki mieszkały 
w szopie krytej słomą i uwiązane podług wzrostu na żerdzi miały przed sobą kępy darni, na 
których sadzano je od czasu do czasu, żeby mogły rozprostować skrzydła. 
Torby, haki, pułapki, wszystkie rodzaje myśliwskich przyborów leżały w pogotowiu. 
6 

Często prowadzano w pole setery, które zaraz wystawiały zwierzynę. Wtedy dojeżdżacze, 
zbliżając się krok za krokiem, rozpościerali ostrożnie siatkę na znieruchomiałych ciałach 
psów. Na dany sygnał rozlegało się szczekanie. Spłoszone przepiórki podrywały się, a damy z 
okolicznych zamków, ich mężowie, dzieci, służba, wszyscy rzucali się i chwytali ptaki ręka-
mi. 
Innym razem walono w bęben, żeby wypłoszyć zająca. Lisy wpadały w pułapkę albo potrzask 
więził nogi wilków. 
Julian gardził tymi łatwymi sposobami. Wolał polować z dala od świata, na koniu i z so-
kołem. Towarzyszył mu zawsze wielki raróg scytyjski, biały jak śnieg. Miał skórzany kaptur 
ozdobiony pióropuszem, złote dzwoneczki pobrzękiwały mu u błękitnych łap. Siedział mocno 
na ramieniu pana, który jechał galopem, a wokół roztaczały się łany. Julian rozluźniając lonżę 
wypuszczał go nagle. Śmiały ptak wznosił się w powietrze prosto jak strzała. Widać było, jak 
dwie nierównej wielkości plamy krążyły, łączyły się, wreszcie nikły w głębinach lazuru. So-
kół ukazywał się po chwili i rozdarłszy jakiegoś ptaka siadał na rękawicy. Skrzydła mu drża-
ły. 
W ten sposób Julian ścigał czaple, kanie, wrony i sępy. 
Lubił, grając na trąbce, cwałować za psami, które gnały po stokach pagórków, przeskaki-
wały strumienie i zawracały do lasu; kiedy jeleń zaczynał jęczeć pod ukąszeniami, dobijał go 
zręcznie, ćwiartował i rozkoszował się wściekłością ogarów, rwących na sztuki kawały mięsa, 
rozłożone na dymiącej jeszcze skórze. 
W mgliste dni zapuszczał się na mokradła; tropił tam dzikie gęsi, wydry i młode kaczki. 
Trzech koniuszych oczekiwało go od świtu przy drzwiach wejściowych; i stary mnich wy-
chylając się przez okienko na próżno starał się znakami przywołać chłopca. Julian nawet nie 
spojrzał. Jechał zarówno w deszcz, jak w skwar i burzę, pił ręką wodę źródlaną, jadł dzikie 
jabłka nie zsiadając z konia, odpoczywał pod dębem; wracał późną nocą, ochlapany krwią i 
błotem; we włosach miał pełno cierni i roztaczał odór, jaki wydają drapieżne bestie. Stał się 
jak one. Zapomniał o pocałunkach matki, obojętnie przyjmował jej pieszczoty i zdawał się 
marzyć o sprawach głęboko utajonych. 
Zabijał niedźwiedzie ciosem noża, tury toporem, oszczepem dziki; kiedyś nawet, uzbrojony 
tylko w kij, obronił się przed wilkami, które obgryzały trupy pod szubienicą. 
Pewnego razu wyjechał wczesnym rankiem zimowym, jeszcze przed wschodem słońca, 
ubrany ciepło, z kuszą na ramieniu i pękiem strzał u siodła. 
Ziemia dźwięczała pod miarowymi uderzeniami kopyt duńskiego ogiera, za którym biegły 
dwa jamniki. Do płaszcza przymarzały sopelki lodu i dął gwałtowny wiatr. Z jednej strony 
przejaśniło się już na widnokręgu i w bladej pomroce ukazały się króliki, kicające dokoła 
nory. Jamniki rzuciły się na nie i sprawnie zmiażdżyły im kręgosłupy. 
Po chwili wjechał w. las; na końcu gałęzi spał głuszec zdrętwiały z zimna, schowawszy 
głowę pod skrzydło.. Jednym zamachem miecza obciął mu nogi i nie schyliwszy się do ptaka 
pojechał dalej. 
W trzy godziny później stanął na szczycie tak wysokiej góry, że niebo wydawało mu się tu 
prawie czarne. Przed nim skała, podobna do długiego muru, obniżała się zwisając nad przepa-
ścią. Znad jej brzegu spoglądały w otchłań dwa dzikie kozły. Nie miał przy sobie strzał, gdyż 
konia zostawił niżej. Postanowił je podejść: nachylony, boso dotarł wreszcie do pierwszego z 
kozłów i wbił mu sztylet w bok. Drugi, przerażony, dal susa w próżnię. Julian poskoczył, 
ażeby go ugodzić, lecz pośliznął się na prawej nodze, upadłszy na swoją ofiarę, z twarzą nad 
otchłanią, z rozkrzyżowanymi ramionami. 
Zszedłszy w dolinę pojechał wzdłuż wierzb rosnących nad brzegiem rzeki. Żurawie lecące 
bardzo nisko krążyły mu nad głową. Pozabijał je uderzeniami bata, nie oszczędziwszy ani 
jednego. Tymczasem cieplejszy powiew stopił szrony, rozpłynęły się szerokie płaty mgieł i 
wyjrzało słońce. Zobaczył, jak w oddali błysło zamarznięte jezioro, podobne do ołowianej 
7

płyty. Na środku siedział bóbr o czarnym pysku, zwierzę nie znane dotychczas Julianowi: 
pomimo odległości zabił je; przystanął i zmartwił się, że nie może zabrać skóry. 
Potem zniknął w alei ogromnych drzew, których wierzchołki tworzyły u wejścia do lasu 
jakby łuk triumfalny. Z zarośli wyskoczył kozioł, daniel przystanął na skrzyżowaniu dróg, 
borsuk wyszedł z nory, na polanie paw rozwinął ogon  i Julian pozabijał te wszystkie zwie-
rzęta; ukazały się inne kozły, inne daniele, inne pawie, borsuki, tchórze, kosy, sójki, lisy, jeże, 
rysie, niezliczone ilości zwierząt, rosnące bez przerwy. Krążyły koło niego łagodnie, z niemą 
prośbą w oczach. Ale myśliwy zabijał je bez wytchnienia to napinając kuszę, to dobywając 
miecza, to znowu kłując nożem. Nie myślał o niczym, nie zdawał sobie sprawy, co się na-
około dzieje. Nie wiedział, gdzie był i od jak dawna. Byt na łowach, istniał dzięki mordowaniu, 
wszystko dokonywało się z łatwością, jakiej doznajemy niekiedy w snach. Zatrzymał go 
niezwykły widok. Dolinę okrągłą jak amfiteatr wypełniały jelenie. Stłoczone jedne przy drugich, 
grzały się własnymi oddechami, tworzącymi we mgle kłęby pary. 
Nadzieja wielkiej rzezi ścisnęła Julianowi gardło na kilka minut. Zsiadł z konia, zakasał 
rękawy i zaczął strzelać. 
Na świst pierwszej strzały wszystkie jelenie obejrzały się razem. W jednolitej dotąd masie 
potworzyły się luki, podniosły się głosy pełne skarg i w stadzie powstało zamieszanie. 
Brzeg doliny był zbyt wysoko, żeby mogły go przeskoczyć. Miotały się w pułapce, szuka-
jąc wyjścia. Julian mierzył, szył strzałami, strzały leciały jak strugi ulewy. Oszalałe jelenie 
bodły się, stawały dęba, wskakiwały na siebie; ciała ich i rogi utworzyły szeroki pagór, prze-
walający się z miejsca na miejsce. Nareszcie wszystkie padły. Leżały na piasku z oślinionymi 
nozdrzami i powypuszczanymi wnętrznościami. Niektóre dyszały jeszcze, ale falowanie 
brzuchów stopniowo słabło. Potem znieruchomiały. 
Noc zapadała. Za lasem niebo zwisało między gałęźmi, czerwone niby ogromna krwawa 
płachta. 
Julian oparł się o drzewo. Rozszerzonymi oczami obejmował potworną rzeź, nie pojmując, 
jak mógł być jej sprawcą. Po drugiej stronie doliny, na skraju lasu, spostrzegł jelenia, łanię i 
jej małe. 
Olbrzymi, czarny jeleń miał szesnaście wieńców i białą brodę. Łania, jasna jak zeschłe li-
ście, skubała trawę, a nakrapiany jelonek nie wstrzymując chodu matki ssał wymię. Kusza 
warknęła raz jeszcze. Jelonek padł martwy. Wtedy matka patrząc w niebo zaryczała głęboko, 
rozdzierająca, po ludzku. Julian w ostatniej pasji powalił ją jednym ciosem w pierś. 
Wielki jeleń zobaczył go i skoczył. Julian posłał ostatnią strzałę. Utkwiła w środku czoła. 
Wielki jeleń jakby nie poczuł rany. Sadząc przez trupy zbliżał się wciąż, żeby runąć na co-
fającego się z niewypowiedzianym strachem Juliana i wypruć mu wnętrzności. Naraz cudowne 
zwierzę zatrzymało się. Z oczami płonącymi, dostojne jak patriarcha i najwyższy sędzia, 
przy wtórze dzwonu, który odezwał się z oddali, powtórzyło trzy razy: 
 Przeklęty, przeklęty, przeklęty! Nadejdzie dzień, serce okrutne, w którym zamordujesz 
rodzonego ojca i rodzoną matkę. 
Zgiął kolana, zamknął spokojnie oczy i skonał Julian stanął osłupiały. Później przytłoczyło 
go niespodziewane znużenie. Niesmak i wielki smutek zawładnęły nim. Ukrył twarz w dło-
niach i zapłakał. Otaczające pustkowie zdawało się grozić tajemniczym niebezpieczeństwem. 
Gnany strachem popędził przez pola, wybrał pierwszą z brzegu ścieżkę i wkrótce stanął u 
bram zamku. 
Spędził bezsenną noc. W drżącym świetle lampy wiszącej nad posłaniem jawił mu się cią-
gle wielki, czarny jeleń. Wróżba nie dawała mu spokoju. Starał się z nią walczyć. Nie, nie, 
nie, nie mogę ich zabić!" Potem myślał: ,,Gdyby jednak ogarnęła mnie taka chęć?!" I bał się, 
żeby diabeł mu jej nie zesłał. 
Zrozpaczona matka modliła się przez trzy miesiące u jego wezgłowia. Ojciec, wzdychając 
ciężko, chodził tam i z powrotem po korytarzach. Wezwał najznakomitszych znachorów, któ8

rzy przepisali wiele lekarstw. Niemoc Juliana, powiadali, spowodował złowieszczy wiatr albo 
miłosne pożądanie. Ale wszystkie pytania młodzieniec zbywał milczeniem i potrząsał prze-
cząco głową. 
Siły mu powracały; przechadzał się po podwórcu. Dobry ojciec i stary mnich podtrzymywali 
go z obu stron. 
Kiedy zupełnie wyzdrowiał, poprzysiągł sobie nigdy już nie wyruszyć na łowy. 
Ojciec chcąc go uradować podarował mu wielki miecz saraceński, który wisiał na wysokim 
filarze w sali rycerskiej. Żeby go zdjąć, trzeba było przystawić drabinę. Julian wszedł na 
nią. Miecz, za ciężki, wypadł mu z ręki i spadając otarł się tak blisko o kasztelana, że przeciął 
mu opończę. Julian myśląc, że zabił ojca, zemdlał. 
Od tego czasu bał się broni. Bladł na widok nagiego żelaza. Ta słabość doprowadzała rodziców 
do rozpaczy. 
Wreszcie stary mnich w imieniu Boga i honor przodków zaklął go, żeby wrócił do ćwi-
czeń, w których winien zaprawiać się szlachcic. Giermkowie zabawiali się co dzień rzucaniem 
oszczepu. Julian prześcignął ich bardzo prędko. Strącał szyjki butelek, łamał kury na 
wieżach i o sto kroków trafiał gwoździe, którymi były nabite drzwi. 
W pewien letni wieczór, kiedy mgła zaciera wyraźne kontury przedmiotów, zobaczył sie-
dząc w altanie parę białych skrzydeł, podlatujących tuż nad żywopłotem. Nie wątpiąc, że to 
bocian, cisnął oszczepem. Rozległ się rozdzierający krzyk. 
Była to matka. Czepiec, przybrany w długie wstęgi, zawisł przybity do muru. 
Julian uciekł z zamku i nigdy już nie wrócił. 
9 

II
Przystał do napotkanej bandy poszukiwaczy przygód. 
Poznał głód, pragnienie, robactwo i choroby. Przywykł do zgiełku potyczek i do widoku 
konających. Ogorzał na wietrze. Pod ciężarem zbroi jego mięśnie nabrały twardości stali. A 
że górował nad innymi siłą, był odważny, powściągliwy i przebiegły, stanął wkrótce na czele 
całego oddziału. Szerokim ruchem miecza dawał żołnierzom znak do bitwy. Nocami, kołysa-
ny huraganem, wdzierał się po linach na mury fortec, płomyki ognia greckiego lizały mu pancerz, 
z blanków leciała strugami kipiąca żywica i roztopiony ołów. Czasami kamień druzgotał 
mu puklerz. Mosty przeładowane ludźmi waliły się razem z nim. Tocząc młyńca czekanem 
uwalniał się od konnych napastników. Wzywał do walki każdego, kto odważył się stawić mu 
czoło. Wiele razy myślano, że poległ. 
Ponieważ stawał w obronie duchownych, wdów, sierot, a zwłaszcza starców, zawsze wy-
chodził cało dzięki Boskiej opiece. Kiedy dostrzegł z daleka człowieka pochylonego wiekiem, 
wołał nań, żeby przyjrzeć się jego twarzy, tak jakby obawiał się zabić go przez pomył-
kę. 
Zbiegli niewolnicy, zbuntowani poddani, bastardzi bez mienia, wszyscy nieustraszeni za-
ciągali się pod jego sztandary. Po niedługim czasie stworzył własną armię. Rosła. Stał się 
sławny. Zabiegano o jego względy. 
Wspomagał po kolei delfina Francji i króla angielskiego, templariuszów z Jerozolimy, 
władcę Partów, negusa Abisynii i cesarza Kalkuty. Podbił Skandynawów pokrytych rybią 
łuską, Murzynów zbrojnych w okrągłe tarcze z hipopotamiej skóry, jeżdżących na rdzawych 
osłach, Indian koloru złota, wywijających ponad diademami szablami szerokimi i jaśniejszy-
mi od luster. Pokonał troglodytów i ludożerców. Zwiedził kraje tak gorące, że włosy zapalały 
się same od słonecznego skwaru i gorzały jak pochodnie, i kraje tak mroźne, że ciało odry-
wało się od kości i spadało na ziemię; kraje tak mgliste, że ludzie, obok których przechodził, 
wyglądali jak widma. 
Zagrożone w swoim istnieniu rzeczpospolite prosiły Juliana o radę. W rozmowach z ambasadorami 
uzyskiwał nadspodziewanie korzystne warunki. Jeśli któryś z monarchów rządził 
niesprawiedliwie, zjawiał się nagle, aby udzielić mu napomnienia. Dawał wolność ludom. 
Oswobadzał królowe zamknięte w wieżach. On to, a nie kto inny, zabił potwora z Mediolanu 
i smoka z Oberbirbach. 
Pewnego razu cesarz Okcytanii, podbiwszy muzułmanów hiszpańskich, złączył się w konkubinacie 
z siostrą kalifa Kordoby. Spłodził z nią córkę, którą wychował po chrześcijańsku. 
Kalif, udając, że chce się nawrócić, zjechał w odwiedziny na czele dużego zastępu wojska. 
Wybiwszy do nogi załogę szwagra, uwięził go w lochu pod fosą i obchodził się z nim okrutnie, 
aby wydrzeć mu wszystkie skarby. 
Julian przyszedł z pomocą. Rozbił wojska niewiernych, zabił kalifa i uciąwszy mu głowę 
wyrzucił ją jak piłkę za mury zamku. Potem, uwolniwszy cesarza, przywrócił mu tron w 
obecności całego dworu. 
10

Cesarz, wdzięczny za przysługę, kazał przynieść kosze pełne srebra. Julian nie spojrzał na 
nie. Myśląc, że żąda więcej, ofiarował mu trzy czwarte swoich bogactw. Znowu spotkał się z 
odmową. Dołożył więc pół królestwa. Julian podziękował i nie przyjął. Cesarz o mało nie 
rozpłakał się z żalu, bo już nie wiedział, w jaki sposób ma okazać wdzięczność. Nagle uderzył 
się w czoło i szepnął coś jednemu z dworzan. Rozsunęły się zasłony i ukazało się dziewczę. 
Ogromne, czarne oczy błyszczały łagodnie jak przyćmione lampy. Wdzięczny uśmiech 
rozchylał wargi. Pukle włosów zaczepiały o klejnoty, którymi miała naszytą rozchyloną szatę; 
pod przejrzystą tuniką, wzrok wyczuwał jędrność jej ciała. Była pełna czaru, pulchna, ale 
gibka w pasie. 
Juliana oślepiła miłość tym silniej, że do tej pory żył wstrzemięźliwie. 
Poślubił córkę cesarską, która otrzymała w wianie zamek po matce. Po skończonych uro-
czystościach weselnych rodzice rozstali się z dziećmi, czułym pożegnaniom nie było końca. 
Pałac z białego marmuru, zbudowany w stylu mauretańskim, stał na pagórku w pomarań-
czowym gaju. Ogród kwiatowy opadał tarasami aż do zatoki, gdzie różowe muszle chrzęściły 
pod stopami. Z drugiej strony las rozpościerał się jak wachlarz. Niebo było bez przerwy błę-
kitne, a drzewa chwiały się to od powiewu, który przynosiło morze, to znów pod wiatrem, 
który nadlatywał od gór zamykających daleki widnokrąg. 
W mrocznych salach błyszczały inkrustacje. Wysokie kolumienki, cienkie jak trzciny, 
podpierały kopulaste sklepienia, przybrane rzeźbami naśladującymi stalaktyty. 
W salach szemrały wodotryski, podwórka były wyłożone mozaiką, mury ozdobiono festonami; 
architektura była tu wymyślna i delikatna; wszędzie panowała taka cisza, że słyszało się 
szelest wstążki lub echo westchnienia. 
Julian porzucił rzemiosło rycerskie. Spoczął, otoczony spokojnym ludem; co dzień prze-
ciągał przed nim tłum, przyklękając i całując mu ręce, jak nakazywał obyczaj wschodni. 
Odziany w purpurę lubił siadywać oparty o framugę okna, wspominając dawne łowy; wo-
lałby przebiegać pustynię, goniąc za gazelą i strusiem; albo ukryty w bambusowym gaju cza-
tować na leoparda, błądzić po lasach pełnych nosorożców, wspinać się na niezdobyte szczyty 
gór, skąd można łatwiej zabijać orły, lub na lodowcach morskich walczyć z białym niedźwie-
dziem. 
Czasami we śnie widział się w raju pośród zwierząt, jak nasz praojciec Adam. Wyciągał 
ramię i kazał im umierać. Albo też szły pod jego okiem parami, według wzrostu, od słoni i 
lwów do gronostaja i kaczki, jak w dniu, gdy wchodziły do arki Noego. Zaczajony w jaskini, 
ciskał w nie oszczepem, nigdy nie chybiając. Przychodziły inne; bez końca; Julian budził się, 
rozglądając się nieprzytomnie i dziko. 
Zaprzyjaźnieni książęta zapraszali go na łowy. Odmawiał zawsze, wierząc, że taki akt ofiary 
odwróci od niego nieszczęście; zdawało mu się, iż los jego rodziców jest związany z ży-
ciem zwierząt. Cierpiał też, będąc z dala od ojca i matki, i ta druga tęsknota stawała się nie do 
zniesienia. 
Żeby go rozweselić, żona sprowadziła kuglarzy i tancerki. Noszono oboje w otwartej lektyce 
po polach; innym razem, pochyleni nad brzegiem łódki, przyglądali się rybom snującym 
się w wodzie czystej jak niebo; czasem obsypywała mu twarz kwiatami lub przysiadłszy u 
jego stóp grała na trzystrunowej mandolinie, a potem oplatając ręce wokół jego ramienia, 
pytała nieśmiało: 
 Co ci jest, drogi panie mój? 
Nie odpowiadał albo wybuchał szlochaniem; wreszcie pewnego dnia przyznał się do nę-
kającej go myśli. 
Starała się go przekonać, snując prawidłowe rozumowanie: rodzice jego pewno już umarli; 
a jeśli miałby ich kiedykolwiek ujrzeć, to jakim sposobem i w jakim celu miałby popełnić 
taką okropność? Obawy nie miały więc podstaw i mógł wrócić do łowów. 
Julian uśmiechał się słuchając jej słów, ale nie mógł zdobyć się na zaspokojenie pragnień. 
11

Sierpniowego wieczoru byli razem w sypialni. Ona już zasypiała, gdy nagle on, ukląkłszy 
do modlitwy, usłyszał skomlenie lisa i lekkie kroki pod oknem. Zobaczył w mroku jakby cienie 
zwierząt. Pokusa była zbyt silna. Zdjął kołczan ze ściany. 
Zdziwiła się. 
 To dlatego, żeby ciebie usłuchać  odpowiedział.  Wrócę o wschodzie słońca.
Zatrwożyła się jednak, przeczuwszy jakąś straszną przygodę.
Uspokoił żonę i wyszedł, zdziwiony tą odmianą w jej usposobieniu.
W chwilę później zjawił się paź i oznajmił przybycie dwojga nieznajomych, którzy nie za
stawszy 
pana zamku, pragnęli niezwłocznie widzieć się z panią. I zaraz do komnaty wszedł 
stary człowiek i stara kobieta. Zgarbieni, zakurzeni, ubrani w grube suknie, oparci na kiju. 
Nabrali śmiałości oświadczywszy, że przynoszą Julianowi wiadomość o rodzicach. 
Nachyliła się, żeby wysłuchać. 
Porozumiawszy się spojrzeniem, zapytali, czy Julian kocha ich jeszcze i czy ich wspomina. 
 O tak!  odpowiedziała. 
 A więc to my jesteśmy rodzicami Juliana  rzekli i usiedli, bo byli bardzo zmęczeni. 
Młoda pani chciała upewnić się, czy rzeczywiście byli rodzicami jej męża. Dali temu 
świadectwo, opisując znamiona, jakie miał na ciele. Wstała więc z posłania, przywołała pazia 
i rozkazała podać wieczerzę. Byli bardzo głodni, ale nie mogli nic przełknąć; widziała, spo-
zierając ukradkiem, jak drżały im kościste ręce, gdy podnosili kubki do ust. 
Zadawali tysiące pytań o syna. Odpowiadała na każde, bacząc, by nie zdradzić ponurych 
myśli, które go nękały. 
Nie mogąc doczekać się powrotu Juliana opuścili swój zamek; wędrowali już wiele lat, 
kierując się niejasnymi wskazówkami i nie tracąc na chwilę nadziei. Trzeba było tyle pienię-
dzy na opłacenie przepraw na promie, pokoi w zajazdach, danin, które udzielni książęta na-
kładali na podróżnych, żądań opryszków, że dno ich kalety świeciło pustką i ostatnio szli o 
żebranym chlebie. Ale to nie miało znaczenia, skoro za chwilę mieli uściskać syna. Uroda 
jego żony powiększała jeszcze ich radość. Nie mogli jej się nadziwić. Wpatrywali się w mło-
dą kobietę i całowali ją bez przerwy. 
Zdziwiły ich bogactwa pałacu. Starzec rozejrzawszy się po ścianach zapytał, czemu wiszą 
na nich tarcze herbowe cesarza Okcytanii. 
 To był mój ojciec  odpowiedziała. Wtedy zadrżał, wspomniawszy wróżbę Cygana; a 
staruszka myślała o słowach pustelnika. Była pewna, że doczesna sława jej syna jest tylko 
jutrzenką chwały wieczystej; i tak oboje siedzieli zadumani, w świetle kandelabrów, które 
padało na stół. 
Musieli być bardzo piękni w młodości. Matka miała jeszcze bujne włosy, których pasma 
delikatne i białe jak śnieg przysłaniały policzki, a ojciec wysokim wzrostem i wspaniałą brodą 
przypominał figurę kościelną. 
Żona Juliana prosiła, aby nie czekali dłużej. Pomogła im zdjąć szaty, ułożyła we własnym 
łożu i sama zamknęła okno. Zasnęli. Dniało już na dworze i ptaki zaczynały świergotać. 
Julian przeszedł park; krok jego był czujny. Idąc, radował się miękkością trawy i spokojem, 
jaki panował w powietrzu. Cienie drzew kładły się na mchu. Przystawał w miejscach, 
gdzie księżyc rzucał jasne plamy na polanę, sądząc, że ma przed sobą kałużę albo że gładka 
tafla rozlewisk miesza się z kolorem traw. Wszędzie panował głęboki spokój i Julian nie do-
strzegł żadnego ze zwierząt, które przed chwilą wałęsały się w pobliżu zamku. Bór gęstniał, 
ciemności stawały się coraz głębsze. Powiało ciepłym podmuchem, pełnym oszałamiających 
zapachów. Potknął się o stos zwiędłych liści i przystanął wsparty o dąb, żeby chwilę wy-
tchnąć. 
Dotarłszy znowu do skraju lasu, zobaczył, jak wilk przemyka się wzdłuż płotu. Posłał za 
nim strzałę. Zwierzę zatrzymało się, obejrzało i pobiegło dalej. Biegło truchtem, nie oddalając 
12

się zbytnio od myśliwego, a kiedy Julian mierzył w nie, rzucało się do ucieczki. W ten sposób 
przebiegli bezkresną równinę, piaszczyste wzgórza i stanęli na wzniesieniu górującym nad 
sporą połacią kraju. 
Wśród zrujnowanych, grobowców leżały płaskie głazy. Julian potykał się o kości umar-
łych; tu i tam sterczały spróchniałe krzyże, pochylone żałośnie. W szarawym mroku cmentarza 
poruszały się cienie; wyrosły z nich hieny, przerażone i dygocące. Dzwoniąc pazurami o 
płyty zbliżyły się do Juliana, obwąchiwały mu szaty, rozdziawiały pyski i ukazywały dziąsła. 
Dobył szabli. Rozpierzchły się jednocześnie we wszystkich kierunkach i nie przerywając 
szybkiego i kulawego biegu znikły w tumanie kurzu. 
W godzinę potem natrafił w wąwozie na rozszalałego byka, który nastawił rogi i grzebał z 
wściekłością piach. Julian wbił mu pikę w gardło. Pękła, jak gdyby zwierzę było z brązu; za-
mknął oczy czekając na śmierć. Kiedy je otworzył, byka już nie było. 
Wtedy przytłoczył go wstyd. Wyższa moc łamała jego siłę. ale gdy chciał zawrócić do 
domu, znalazł się znowu w lesie. Przeszkadzały mu pnącze i kiedy rozcinał je szablą, łasica 
przemknęła mu nagle między nogami, pantera skoczyła mu przez ramię, a wąż owinął się 
dokoła jesionu. 
W listowiu siedziała potworna kawka, wpatrując się w Juliana: w wielu miejscach zaja-
śniały wśród gałęzi światełka, tak jakby wszystkie gwiazdy z niebieskiego stropu spadły do 
lasu. Były to oczy zwierząt: dzikich kotów, wiewiórek, sów, papug i małp. Julian godził w nie 
strzałami: pierzaste więzły pośród liści i wyglądały jak białe motyle. Zaczął rzucać kamieniami; 
kamienie spadały na ziemię o nic nie zawadzając. Zaczął złorzeczyć, chciał walczyć, 
zionął przekleństwami, dusiła go wściekłość. 
Pojawiły się wszystkie zwierzęta, jakie kiedykolwiek tropił, i zamknęły go ciasnym krę-
giem. 
Jedne przysiadły na zadzie, inne stały wyprostowane. Stał pośrodku, zdrętwiały z trwogi, 
niezdolny do jakiegokolwiek poruszenia. Trzeba mu było nadludzkiego wysiłku woli, żeby 
postąpić krok naprzód: wtedy ptaki, które siedziały na drzewach, rozwinęły skrzydła, a zwie-
rzęta, co chodziły po ziemi, ruszyły; towarzyszyły mu wszystkie. 
Na czele szły hieny, za nimi dzik i wilk. Z prawej strony byk kołysał głową; po lewej wąż 
czołgał się wśród traw, a pantera, gnąc grzbiet w kabłąk, posuwała się w długich, aksamitnych 
susach. Starał się iść jak najostrożniej  żeby ich nie rozdrażnić; widział, jak z głębi za-
rośli wyłaniały się lisy, żmije, szakale i niedźwiedzie. 
Zaczął biec. Wąż syczał, pyski cuchnących bestii ociekały śliną. Dzik trącał kłami jego 
nogi, wilk włochatym pyskiem ocierał mu się o dłonie. Małpy szczypały go, wykrzywiając 
mordy, łasica plątała się pod stopami. Niedźwiedź machnięciem łapy zrzucił mu czapkę, 
pantera wypluła z pogardą strzałę, którą niosła w pysku. 
Szyderstwo przebijało z podstępnych ruchów zwierząt, patrzyły na Juliana z ukosa, zdając 
się obmyślać zemstę; i oszołomiony brzęczeniem owadów, oślepiony skrzydłami ptaków, 
dusząc się wśród gorących oddechów, szedł jak ślepiec z rękami wyciągniętymi, z przy-
mkniętymi powiekami i nawet nie miał siły krzyknąć: łaski". 
W dali rozległo się pianie kura. Inne mu odpowiedziały. Wstawał dzień i za gajem poma-
rańcz zobaczył dach pałacu. Odetchnął z ulgą i spostrzegł, że tuż, tuż nad zbożem podlatują 
czerwone kuropatwy. Zdjął płaszcz i zarzucił na nie jak siatkę. Kiedy go podniósł, znalazł 
tylko jednego ptaka, od dawna zdechłego i gnijącego. 
To rozczarowanie było sroższe od poprzednich. Znowu schwyciła go żądza mordu. W braku 
zwierząt powyrzynałby chętnie ludzi. 
Wbiegł z tarasu na taras, uderzeniem pięści otworzył drzwi, ale kiedy był na schodach, obraz 
umiłowanej żony wzruszył mu serce. Na pewno śpi jeszcze, zrobi jej niespodziankę. 
Zdjąwszy sandały, obrócił cicho klucz i wszedł. 
13 

Oprawne w ołów szybki przyciemniały nikły blask świtu. Julian zaplątał się w ubranie, porzucone 
na ziemi, trącił kredens, na którym stały jeszcze naczynia. Pewno coś jadła"  po-
myślał i błądząc w ciemnościach, które panowały w głębi komnaty, znalazł wreszcie łoże. 
Gdy oparł się o brzeg, żeby pocałować żonę, i nachylił się nad poduszką, gdzie spoczywała 
zwykle jej głowa, poczuł muśnięcie czyjejś brody. Cofnął się, myśląc, że stracił zmysły. Po 
chwili palce jego natrafiły na długie warkocze. Żeby przekonać się o pomyłce, zaczął wolno 
przesuwać dłoń po poduszce. Tym razem była to z pewnością broda: mężczyzna! Jakiś męż-
czyzna spał z jego żoną!... 
Skoczył zadając z niepohamowaną wściekłością razy sztyletem, tupał, pienił się i wył jak 
dzikie zwierzę. Uspokoił się na chwilę. Ofiary z głębokimi ranami w sercach nawet nie 
drgnęły. Słuchał ich równomiernych rzężeń i w miarę, jak słabły, inny głos, towarzyszący im 
od początku, zaczął brać górę: wołanie pełne skargi, najpierw niepewne i przeciągle, zbliżało 
się, nabierało siły, nabrzmiewało, stawało się bezlitosne; ogarnięty niewypowiedzianą trwogą 
poznał ryk wielkiego, czarnego jelenia. 
Kiedy się obejrzał, zobaczył w drzwiach żonę stojącą ze światłem w ręku i wziął ją za zja-
wę. 
Obudził ją hałas. Jednym rzutem oka pojęła wszystko i przerażona rzuciła w ucieczce po-
chodnię. Podniósł ją. Zobaczył przed sobą rodziców, leżących na wznak, z ranami w piersiach; 
twarze ich, pełne uroczystego spokoju, zdawały się kryć wieczystą tajemnicę. 
Krew, ociekająca z ich bladych ciał, zrosiła pościel, rozlała się w kałużę na posadzce i 
zbryzgała krzyż z kości słoniowej, wiszący w alkowie. W tej chwili promień słońca padł na 
czerwony witraż, oświetlił czerwone plamy, pomnożył je i rozrzucił po całej komnacie. 
Julian podszedł do dwojga umarłych. Chciał wmówić w siebie, uwierzyć, że to tylko 
okropne złudzenie albo pomyłka, że istnieją czasami niewytłumaczone podobieństwa. Wreszcie, 
lekko nachylony, zaczął przyglądać się twarzy starca: między nie domkniętymi powiekami 
spostrzegł zgasłe źrenice, które sparzyły go jak ogień. Potem podszedł do posłania z 
drugiej strony i utkwił wzrok w kobiecie. Swe włosy zasłaniały jej twarz. Wsunął rękę pod 
warkocze, podniósł głowę matki wpatrując się w nią i tak ją podtrzymując zesztywniałym 
ramieniem, przybliżył pochodnię. Krople ściekając z posłania spadały wolno na posadzkę. 
Pod wieczór stanął przed żoną. Głosem innym niż zwykle nakazał jej przede wszystkim 
milczenie, zabronił jej zbliżać się do siebie, nawet patrzeć jej nie było wolno, i pod groźbą 
wiecznego potępienia polecił wypełnić wszystkie rozkazy, które są nieodwołalne. 
Pogrzeb odbędzie się według wskazówek, które napisał, i zostawił na klęczniku w pokoju 
umarłych. Przekazał jej pałac, lenników, wszystkie dobra, nie zatrzymując nawet ubrania, 
które miał na sobie, i sandałów porzuconych na schodach. Ma poddać się woli Bożej, która 
sprowadziła tę zbrodnię, i modlić się za jego duszę, ponieważ ód tej chwili przestał istnieć. 
Umarłych pochowano z przepychem w kościele przy klasztorze odległym o trzy dni drogi. 
Z dala od wszystkich szedł za orszakiem mnich w opuszczonym kapturze i nikt nie śmiał do 
niego przemówić. Podczas mszy leżał krzyżem pośrodku kruchty z czołem w pyle. Widziano, 
że odszedł po pogrzebie w kierunku gór. Przystawał na drodze, oglądał się wiele razy, aż 
wreszcie znikł. 
14

III
Poszedł w świat o żebraczym chlebie. 
Wyciągał rękę do jeźdźców na drogach, zbliżał się na klęczkach do żniwiarzy albo czekał 
pokornie przed ogrodzeniami wiejskich obejść, twarz miał tak smutną, że nigdy nie odmawiano 
mu jałmużny. 
Żeby upokorzyć się jeszcze bardziej, opowiadał swoje dzieje; wtedy wszyscy uciekali ro-
biąc znak krzyża. W miasteczkach, które już raz nawiedził, ludzie zamykali przed nim drzwi, 
krzyczeli za nim obelgi, obrzucali go kamieniami. Najlitościwsi zostawiali na progu miskę i 
zamykali okiennice, nie chcąc patrzeć na, niego. Odtrącony przez wszystkich, unikał ludzi, 
jadł korzonki, rośliny, opadłe owoce i ślimaki, które znajdował na piaszczystych brzegach. 
Czasami zza zbocza wyłaniały się pomieszane i stłoczone dachy, kamienne iglice, mosty, 
wieże, krzyżujące się ciemne uliczki, z których unosił się i docierał do jego uszu nieustanny 
gwar. 
Potrzeba zmieszania się z ludźmi popychała go w kierunku miasta. Lecz obce twarze, hałas 
warsztatów, obojętne słowa mroziły mu serce. W dni świąteczne, kiedy lud już od świtu cie-
szył się dzwonami katedry, przyglądał się mieszkańcom. wychodzącym z domostw, tańcom 
na placach publicznych, strugom jabłecznika tryskającym na skrzyżowaniach ulic, kobiercom 
z adamaszku rozłożonym przed siedzibami książąt, a wieczorem stawał przy okienkach 
mieszkań parterowych, widział starców, jak zasiadali do długich stołów rodzinnych i sadzali 
sobie małe dzieci na kolanach; wtedy dusił go płacz i wracał na wieś. 
Patrzył z miłością na źrebaki hasające po łąkach, ptaki w gniazdach, motyle odpoczywają-
ce na kwiatach; ale kiedy się zbliżał, uciekały, kryły się przerażone, ulatywały, śpiesząc, ile 
tylko miały sił. 
Szukał samotności, ale wiatr szumiał mu w uszach jak rzężenie w agonii; opadające łzy rosy 
przypominały mu inne, ciężkie krople. Każdego wieczoru słońce rozlewało krew wśród 
chmur: w snach każdej nocy powtarzała się jego zbrodnia. Zrobił sobie włosiennicę nabijaną 
żelaznymi kolcami. Wdrapywał się klęcząc na każdy pagórek z kaplicą na szczycie. Ale 
straszne wspomnienie zaćmiewało bez litości wspaniałość ołtarzy, dręczyło go mimo umar-
twień i skruchy. 
Nie buntował się przeciw Bogu, co przecież narzucił mu ten czyn, ale rozpaczał, że był w 
stanie go popełnić. 
Czuł do siebie taką, odrazę, że narażał się na największe niebezpieczeństwa myśląc, iż w 
ten sposób zdoła uwolnić się na zawsze od siebie. Ratował paralityków z płonących domów, 
dzieci z głębi przepaści. Przepaść go wyrzucała, ogień go szczędził. Czas nie koił jego cier-
pień. Stawały się nie do zniesienia. Postanowił umrzeć. 
Pewnego dnia, gdy siedząc nad źródłem pochylił się, aby zobaczyć, czy woda jest głęboka, 
ujrzał naprzeciw starca wychudłego, z białą brodą, o tak żałosnym wyglądzie, iż nie mógł 
powstrzymać łez. Tamten także zapłakał. Nie poznając własnego odbicia, Julian przypomniał 
sobie niejasno, że widział już kiedyś tę twarz. Krzyknął. To był jego ojciec. I nie myślał wię-
cej o samobójstwie. 
15

Dźwigając tak ciężar wspomnienia przewędrował wiele krajów, aż przybył nad brzeg rzeki, 
gdzie porywisty nurt i mokradła, ciągnące się z obu stron, udaremniały przeprawę. Z da-
wien dawna nikt nie śmiał kierować się tym szlakiem. 
Wśród trzcin sterczał dziób starej łodzi, do połowy osiadłej w mule. Oglądając ją Julian 
odkrył parę wioseł i przyszła mu myśl, aby oddać życie służbie dla bliźnich. 
Najpierw zbudował na brzegu rodzaj drogi, która pozwoliłaby zejść do przystani; przy 
przesuwaniu olbrzymich głazów miażdżył sobie paznokcie, przenosił wielkie kamienie, opie-
rając je o brzuch, brnąc w śliskim błocie; często był o krok od śmierci. Na koniec naprawił 
łódź szczątkami rozbitych statków oraz sklecił sobie lepiankę z gliny i pniaków. 
Kiedy rozeszła się wieść o przewoźniku, napłynęli podróżni. Wołali go z drugiego brzegu, 
dawali znaki chustami; Julian pośpiesznie wskakiwał do łodzi. Była bardzo ciężka, przełado-
wywano ją bagażami i ciężarami, nie mówiąc już o jucznych zwierzętach, które wierzgając ze 
strachu, utrudniały poruszenia. Za tę pracę nie żądał wynagrodzenia. Niektórzy dawali mu 
resztki żywności, wyciągnięte z dna worków, albo starą odzież tak zniszczoną, że nikt już me 
chciał jej nosić. Nieokrzesani rzucali przekleństwa i głośno bluźnili. 
Julian nie tracił spokoju. Odpowiadali obelgami. 
Błogosławił ich. 
Mały stół, niewygodny stołek, posłanie z suchych liści i trzy gliniane garnki stanowiły cały 
jego majątek. Dwie dziury w murze służyły za okna. Z jednej strony jałowe rozłogi i rozsiane 
gdzieniegdzie blade stawy rozpościerały się tak daleko, że wzrok się w nich gubił. Ogromna 
rzeka toczyła przed chatą zielonawe wody. Na wiosnę zgniłe opary unosiły się z mokrej ziemi, 
W czasie suszy porywisty wiatr podnosił i pędził tumany kurzu. Kurz przenikał wszędzie, 
trzeszczał między zębami i woda do picia robiła się błotnista. Później przylatywały roje komarów 
tnących bezustannie, brzęczących dniem i nocą. Potem chwytały srogie mrozy, nada-
jąc przedmiotom twardość granitu i wzniecały nieposkromiony głód potraw mięsnych. 
Były miesiące, w czasie których Julian nie widywał nikogo. Często zamykał oczy starając 
się wrócić pamięcią w lata młodości: jawił mu się dziedziniec zamkowy i charty przed gankiem, 
służba w sali rycerskiej, a w altanie oplecionej winogradem jasnowłosy młodzieniec 
pomiędzy starcem ubranym w futro i panią w wysokim czepcu. Nagle stawały przed nim dwa 
trupy. Rzucał się na posłanie i powtarzał z płaczem: 
 Biedny ojcze! Biedna matko, biedna matko!
I zapadał w półsen, podczas którego dalej nawiedzały go żałobne zjawy.
Pewnej nocy wydało mu się we śnie, że słyszy wołanie. Natężył ucha, ale uchwycił tylko
szum fal. 
Ale ten sam głos powtórzył: 
 Julianie! 
Wołano z drugiego brzegu i to wydawało mu się niezwykłe z powodu szerokości rzeki. 
Ktoś krzyknął po raz trzeci: 
 Julianie! 
Tym razem głos był wysoki i donośny, brzmiał jak dzwon kościelny. Zapaliwszy latarnię 
wyszedł z lepianki. Rozszalały huragan władał nocą. Panowały głębokie ciemności, przedarte 
w kilku miejscach białym błyskiem spiętrzonych fal. Po chwili wahania Julian odwiązał linę. 
Wody uspokoiły się natychmiast i łódź ślizgając się stuknęła o drugi brzeg, na którym czekał 
jakiś człowiek. 
Był spowity w łachmany, miał twarz podobną do gipsowej maski i oczy czerwieńsze niż 
rozpalone węgle. Przysunąwszy latarnię, Julian zobaczył, że ciało nędzarza pokrywa ohydny 
trąd, a jednak cała postać miała w sobie coś z majestatu królewskiego. 
Gdy usiadł, łódź zanurzyła się bardzo głęboko, jakby przygnieciona wielkim ciężarem. 
Wstrząs przywrócił jej właściwe położenie i Julian zaczął wiosłować. Nachylał ciało, prężył 
ramiona i wyginając w tył nogi przechylał się, skręcając w pasie, dla nabrania nowego zama16

chu. Grad chłostał mu ręce, deszcz ściekał po plecach, wicher zapierał dech; zatrzymał się. 
Wtedy łódź zboczyła z drogi. Ale rozumiejąc, że idzie tu o sprawę wielkiej wagi, o rozkaz, 
którego słuchać należy, chwycił wiosła i łoskot dulek przerywał wycie burzy. Latarka płonęła 
na przodzie. Nocne ptaki w locie przesłaniały ją co chwila. Widział wciąż źrenice trędowate-
go, który stał w tyle, nieruchomy jak kolumna. I to trwało długo, bardzo długo. 
Kiedy dotarli do lepianki, Julian zawarł drzwi; trędowaty przysiadł na stołku. Całun, którym 
się okrywał, zsunął mu się aż do bioder. Ramiona, piersi, chude ręce ginęły pod płatami 
łuszczących się krost. Głębokie bruzdy przeorały mu czoło. Zamiast nosa miał dziurę, jak 
szkielet. Z sinych warg wydobywał się oddech gęsty jak mgła i wstrętny. 
 Jeść  powiedział.
Julian oddał mu wszystko, co posiadał: połeć zjełczałej słoniny i skórki czarnego chleba.
Kiedy je pożarł  na stole, misce i trzonku noża zostały takie same plamy, jakie miał na
ciele. Wtedy odezwał się znowu: 
 Pić!
Julian poszukał dzbana. Kiedy wziął go do ręki, rozszedł się zapach, który uradował mu 
serce. Wino! Co za odkrycie! Ale trędowaty wyciągnął rękę i duszkiem, wychylił wszystko. 
Potem powiedział: 
 Zimno mi! 
Julian zapalił świeczką pęk suszonych paproci i położył go na środku izby. Trędowaty 
podszedł, żeby się ogrzać, i przykucnąwszy drżał cały, słabł.; oczy przestały mu błyszczeć, z 
wrzodów pociekło i ledwie dosłyszalnym, głosem szepnął: 
 Gdzie łóżko?
Julian pomógł mu bez słowa dowlec się do posłania, ułożył i okrył żaglem.
Trędowaty jęczał. Kąciki ust podniosły się i odsłoniły zęby, szybki i charczący oddech
podrzucał mu piersi, a gdy wypuszczał powietrze, brzuch zapadał mu się aż do kręgosłupa. 
Wreszcie zamknął oczy... 
 Tak jakbym lód miął w kościach, chodź do mnie...
I Julian, unosząc posłusznie żagla, położył się na suchych liściach tuż przy nim, przy jego
boku. 
Trędowaty obrócił głowę. 
 Rozbierz się. Chcę mieć ciepło twojego ciała. Julian zrzucił odzież i nagi, jak w dniu narodzin, 
znów ułożył się na posłaniu. Czuł przy lędźwiach ciało trędowatego, zimniejsze niż 
wąż i chropowate jak pilnik. 
Starał się dodać mu otuchy, ale trędowaty powiedział dysząc: 
 O, umrę na pewno!... Przysuń się więcej, ogrzej mnie! Nie, nie rękami, całym ciałem. 
Julian rozpostarł się na nim, otulił go sobą, jak mógł, i tak leżeli z ustami na ustach, z pier-
sią na piersi. 
Wtedy trędowaty przycisnął go do siebie; oczy jego rozbłysły światłością gwiazd; włosy 
wydłużyły się jak promienie słońca; obłok kadzidła krążył nad ogniskiem, fale śpiewały. 
Rozkosz tryskająca jak z rogu obfitości i radość nadludzka zalały jak powódź duszę omdlałe-
go Juliana. A ten, którego ramiona wciąż go obejmowały, rósł, rósł, głową i stopami dotykał 
już przeciwległych ścian lepianki. 
Dach uleciał i rozpostarł się firmament. Julian wstępował w błękitne przestrzenie, wpatrzony 
w oblicze Pana Naszego Jezusa, który unosił go do nieba. 
I tu się kończy legenda o świętym Julianie Szpitalniku, opowiedziana prawie tak, jak ja 
widziałem na witrażu kościoła w moich stronach rodzinnych. 
17

