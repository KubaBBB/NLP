
GILGAMESZ
EPOS STAROŻYTNEGO DWURZECZA


















MMII  (r)



TABLICA PIERWSZA
KTÓRY WSZYSTKO WIDZIAŁ po krańce świata, poznał morza i góry
przemierzył, w mrok najgłębszy zajrzał, z przyjacielem pospołu
wrogów pokonał. Zdobył mądrość, wszystko widział a przejrzał,
widział rzeczy zakryte, wiedział tajemne, przyniósł wieści sprzed
wielkiego potopu. Kiedy w drogę daleką wyruszył, zmęczył się
ogromnie, przyszedł z powrotem.
Na kamieniu wyrył powieść o trudach.
Murami otoczył warowny Uruk, gród i spichlerz świetny świę-
tej Eanny. Obejrzyj mury, na których fryz jak z miedzi! Spójrz
na wały, którym nie masz podobnych! Głazów dotknij, w któ-
rych z dawien dawna obracają się trzpienie wrót, i wnijdź do
Eanny, w domostwo Isztar, któremu równego nie wzniesie ża-
den władca wśród potomnych i żaden człowiek. Wstąp a przejdź
się po murach Uruku, podwaliny ich obejrzyj, sprawdź dłonią
cegły. Czyliż te cegły nie są wypalone? Czyż nie kładło tych
murów siedmiu mędrców?
Większy jest nad wszystkich mężów Gilgamesz, w dwóch trze-
cich bogiem będący, w jednej trzeciej człowiekiem. Widok jego
ciała jest niezrównany. Głowę jako byk nosi wysoko. Ciosu oręża
jego z niczym nie zrównasz, drużyna jego staje na odgłos bębna.
Bóg słońca go urodą obdarzył, niebieski Szamasz, a bóg burzy,
Addu, męstwem obdarzył. Na ich obraz przez wielkich bogów
stworzony boską siłę posiada. Pierś jego, powiadają, na dwa-
naście łokci szeroka, członek jego, powiadają, mierzy trzy łokcie.
Nim znów do Uruku doszedł, wszystkie kraje przemierzył.
Dźwiga więc mury Uruku mąż popędliwy, którego głowa jak
u byka wzniesiona, którego oręża cios nie ma równych, którego
drużyna staje na odgłos bębna.
W sypialniach skarżą się mężowie Uruku:

Rodzicom Gilgamesz synów odbiera! Po dniach i po nocach,
rozszalały, ciała zażywa. Czy to jest pasterz warownego Uruku,
Gilgamesz, pasterz synów Uruku potężny a sławny, wszystko
wiedzący? Dziewice od ich matek bierze Gilgamesz, poczęte
z wojowników, przeznaczone dla męża!
Usłyszeli skargi bogowie z nieba i do pana Uruku rzekli bo-
gowie:
Tyś to stworzył, Anu, byka bujnego, którego oręża cios nie ma
równych, którego drużyna staje na odgłos bębna! Rodzicom Gil-
gamesz synów odbiera. Po dniach i po nocach, rozszalały, ciała
zażywa. Czy to jest pasterz warownego Uruku, Gilgamesz, pa-
sterz synów Uruku, potężny a sławny, wszystko wiedzący? Dzie-
wice od ich matek bierze Gilgamesz, poczęte z wojowników,
przeznaczone dla męża!
Ich skargi posłyszał Anu, bóg nieba gwiaździstego i ojciec bo-
gów, boski władca Uruku. Wezwał wielką Aruru, biegłą w stwa-
rzaniu:
Ty, Aruru, stworzyłaś Gilgamesza. Stwórz teraz istotę jemu
podobną. Niechaj ci będzie jak jego odbicie, jako burza serca
tamtemu równa! Niech w gród Uruku wstąpi, z Gilgameszem
porywczym pójdzie o lepsze: niechaj dzięki temu Uruk odpocz-
nie.
To usłyszawszy Aruru stworzyła w sobie istotę na podobień-
stwo Anu. Ręce swe umyła, uszczknęła gliny, plunęła na nią
i w step rzuciła. Walecznego Enkidu w stepie stworzyła.
Z milczenia pomocnego poczęty stanął, z treści Ninurty, boga
wojny, na całym ciele swoim sierścią porosły. Włosy ma jakoby
niewieście. Włosy mu sterczą jak pszenica, gęste ma kędziory
jako Nisaba, zbóż boska władczyni. O ludziach i świecie nie wie-
dział. W skórę owczą odziany jak Sumukan, bóg niw i trzody,
z gazelami razem karmi się trawą, ze zwierzyną się tłoczy do
wodopoju, z bydłem dzikim wodą cieszy swe serce.
Spotkał go u wodopoju pewien myśliwy. Przez jeden dzień,
drugi dzień i przez dzień trzeci Enkidu stał w drodze do wodo-
poju. Ujrzał go łowca i twarz mu zastygła. Wraca ze zwierzyną
do swej sadyby. Z trwogi zaniemówił, zamilkł ze strachu. Smutek
w jego sercu, twarz ma posępną, rozpacz w łonie. Z oblicza stał
się podobny takiemu, który odszedł w daleką drogę.
Rozwarł usta myśliwy i powiada do swego ojca:

Ojcze! mąż jakowyś ze wzgórz się zjawił, siła jego na cały kraj
nasz ogromna, potężny jest jako zastępy Anu, nieustannie ugania
po wszystkich górach, z dzikim bydłem karmi się trawą. Do wo-
dopoju się tłoczy ze zwierzętami, stopę swą wciąż stawia u wo-
dopoju. Straszny mi jest, nie śmiem do niego podejść! Ja wy-
kopię jamę, on ją zasypie, ja paści zastawiam, on je poniszczy.
Z rąk mych wyprowadza dziką zwierzynę, miesza moje zajęcia
na stepie.
Ojciec usta rozwarł i rzecze do swojego syna, do myśliwego:
Pójdź do miasta Uruk, tam jest Gilgamesz, którego dotych-
czas nikt nie pokonał, którego siła na cały kraj nasz ogromna,
potężny jako gwiezdne zastępy Anu. Idź, twarz ku niemu pod-
nieś, powiedz o potędze tego przybysza. Poproś go o nierząd-
nicę ze świątyni, weź ją ze sobą. Ona go powali jak mąż potężny!
Gdy zwierzęta przywiedzie do wodopoju, niech ona szaty z sie-
bie zedrze, wdzięki ukaże. Skoro ujrzy, wnet zbliży się do niej.
Wtedy obcym się uczyni dla dzikich zwierząt, które z nim wy-
rosły na jego puszczy.
Posłuchał myśliwiec rady ojcowskiej. Ruszył łowca do Gilga
mesza. Wybrał się w drogę i stopy swe postawił w mieście Uni-
ku. Przed obliczem Gilgamesza rzecze te słowa:
Ze wzgórz jakowyś mąż się zjawił, siła jego na cały kraj nasz
ogromna, potężny jest jako zastępy Anu! Nieustannie ugania po
wszystkich górach. U wodopoju staje ze zwierzętami, stopę swą
wciąż stawia u wodopoju. Straszny mi jest, nie śmiem do niego
podejść! Ja wykopię jamę, on ją zasypie, ja paści zastawiam, on
je poniszczy! Z rąk mych wyprowadza dziką zwierzynę! Miesza
moje zajęcia na stepie.
Rzecze doń Gilgamesz, do myśliwego:
Idźże, mój myśliwcze, zabierz ze sobą nierządnicę Szamhat
z przybytku Isztar. Gdy on bydło przywiedzie do wodopoju,
niech ona szaty z siebie zedrze, wdzięki ukaże. Skoro ujrzy,
wnet zbliży się do niej. Wtedy obcym się uczyni dla dzikich
zwierząt, które z nim wyrosły na jego puszczy.
Poszedł myśliwy prowadząc kobietę Szamhat. Wybrali się
z powrotem, ruszyli w drogę. W trzecim dniu miejsce przezna-
czenia swego ujrzeli. W zasadzce siedli twarzą w twarz ku sobie
łowca i lubieżnica. Siedzą jeden i drugi dzień na czatach u wo-
dopoju. Przyszła pić wodę gadzina pełznąca. Przyszły wreszcie

dnia trzeciego zwierzęta stepowe pić z wodopoju, przyszło dzikie
bydło napawać się wodą i on z nimi, Enkidu, też we wzgórzach
zrodzony. Z gazelami pospołu karmi się trawą, wodę chłeptać
się tłoczy ze zwierzętami, z dzikim bydłem wodą cieszy swe serce.
Zobaczyła go Szamhat, dzikiego człeka, męża zajadłego z da-
lekich stepów.
Oto on, niewiasto! Obnaż swe piersi, przyrodzenie odsłoń,
iżby źrałość twoją mógł posiąść! Skoro cię ujrzy, zbliży się do
ciebie, zbądź się wtedy wstydu, zbudź w nim żądzę! Przyjmij
pożądliwe jego dyszenie! Szaty swe rozrzuć! Ukaż mu się naga,
niech cię posiądzie! Spraw, iżby siła w nim wezbrała! Niechaj
legnie na tobie! Uczyń mu, dzikiemu, sprawę kobiecą! Obcym
się uczyni dla dzikich zwierząt, które z nim wyrosły na jego
puszczy. Jego moc miłosna będzie się na tobie napawać. Piersią
legnie na twoim grzbiecie.
Obnażyła Szamhat swe piersi, srom odkryła, ujrzał to Enkidu
i zapomniał, gdzie się był rodził! Wyzbyła się wstydu, wzbudziła
żądzę, oddech jego prędki mile przyjęła, szaty rozrzuciła: i legł na
Szamhat. Uczyniła dzikiemu sprawę kobiecą, jego moc miłosna
była jej miła. Przez sześć dni i przez siedem nocy wciąż dopadał
i zapładniał Szamhat Enkidu.
Aż miłością się nasyciwszy na zwierzęta swoje zwrócił oblicze.
Zobaczywszy Enkidu w skok pierzchły gazele. Od ciała jego
w trwodze pierzcha zwierzyna stepu.
Porwał się Enkidu: ciało ma słabe! Nogi mu w ziemię wrosły:
uszły zwierzęta! Obłaskawił się Enkidu, już nie będzie biegał jak
niegdyś, zyskał za to rozum i słyszenie swoje rozszerzył. Wraca
do Szamhat i przy stopach jej siada, w oblicze kobiety zaczyna
patrzeć i cokolwiek warga jej wysłowi, tego ucho jego słucha
uważnie.
Ona tak rzecze do Enkidu:
Enkidu, jesteś piękny, jesteś jak bóstwo! Czemu ze zwierzę-
tami w stepie uganiasz? Pójdź, wprowadzę cię do warownego
Uruku, do lśniącego przybytku, gdzie mieszkają Isztar i Anu,
kędy włada Gilgamesz, mocarz wyborny, krzepki jak byk i śród
potężnych potężny. Położysz się przy nim jak przy kobiecie,
ujrzysz i pokochasz jako siebie samego. Wstań z ziemi, z posła-
nia pastuchów!
Tak ona prawi, on tego rad słucha, przyjaciela spragniony, aby

serce w nim wyrozumiał. Powiada do niej Enkidu, do nierząd-
nicy:
Nuże, wstań i prowadź mnie, Szamhat, do świętego przybytku,
świetnego domu, kędy przebywają Isztar i Anu, kędy włada Gil-
gamesz, mocarz wyborny, krzepki jak byk i śród potężnych po-
tężny. Wyzwę go do walki, przemówię mocno, zakrzyknę na
siłacza głosem donośnym pośrodku Uruku: jam jest siłacz! Mnie
jednemu losy odmieniać! Kto w stepach zrodzony, ten jest
mocarz!
Odrzekła mu:
Więc chodźmy! Niech cię ujrzy Gilgamesz! Doskonale wiem,
gdzie go szukać. Pójdźmy, Enkidu, w gród warowny Uruku,
gdzie się pysznią w przepaskach pięknych mężowie, gdzie się
każdego dnia święci święto, gdzie mężowie miłują chłopców roz-
pustnych i kapłanki miłości słyną z urody: jakim wdziękiem
kuszące! jakże pachnące! Wielkich wywabiają z nocnego łoża.
Ty, Enkidu, nic nie wiesz o życiu: pokażę ci Gilgamesza, który
w jękach się kocha! Przyjrzyj mu się, popatrz w oblicze, jaki
piękny w męstwie mocy swej męskiej! Całe jego ciało to sama
rozkosz. On ci jest silniejszy od ciebie. We dnie ani w nocy nie
zna spoczynku! Porzuć swój występny zamiar, Enkidu! Gil-
gamesza ukochał Szamasz, bóg słońca! Anu, Ellil i takoż Ea
rozszerzyli jego ucho na głos mądrości. Jeszcześ ty ze wzgórz
tutaj nie przyszedł, już Gilgamesz w Uruku we śnie cię widział.
Wstał Gilgamesz i sen wykłada, rzecze do swojej matki:
Matko, sen widziałem dziś w nocy! Wesół szedłem wśród
innych mężów, zebrały się, lśniły gwiazdy na niebie. Wtem ru-
nęły na mnie zastępy Anu i treść Anu mnie przygniotła, wojow-
nik z gwiazd! Dźwignąłem go wzwyż i okazał mi się za ciężki,
trząsłem nim i zrzucić z siebie nie mogłem. Wstała doń kraina
Uruku, kraj wszystek naprzeciw niego się zebrał, lud Uruku
ciżbą się cisnął. Stanęli wokół niego wszyscy mężowie, towa-
rzysze moi stopy mu całowali. Ległem na nim ciałem jak na
kobiecie, czołem się zaparłem, tamci wspomogli mnie: dźwig-
nąłem go wreszcie i pod stopy twoje przyniosłem, matko, iżeś
ty go zrównała ze mną.
Więc mądra macierz Gilgamesza, wszystko wiedząca, rzecz
wykłada swojemu władcy. Ninsun mądra, wszechwiedząca,
tak wieści Gilgameszowi:

Ten, co wśród mężów był jako gwiazdy z nieba, ten, co runął
na ciebie jak wojak Anu, którego dźwignąłeś i okazał ci się zbyt
ciężki, którym trząsłeś i nie mogłeś go zrzucić, ten, co na nim
ległeś jak na kobiecie i pod stopy mi go przyniosłeś, iż go zrów-
nałam z tobą: to na pewno ów mąż tobie podobny, w stepie uro-
dzony, co rósł na wzgórzach. Ujrzysz go i upodobasz w nim
sobie: to mocny towarzysz, zbawca przyjaciela swego w potrze-
bie, siła jego na cały kraj nasz ogromna, mocny jako zastępy Anu.
Druhem ci będzie i nie odstąpi cię, skoroś tak legł na nim jak
na kobiecie. Wszyscy mężowie mu będą stopy całować, ty
obejmiesz go, pokochasz, do mnie przywiedziesz: tak się oto
sen twój wykłada.
Legł i znowu zobaczył sen. Znów rzecze Gilgamesz do swojej
matki:
Matko, znowu sen zobaczyłem! Szedłem po ulicy w Uruku
warownym, wtem spadł topór. Tłum go obstąpił. Wstała doń
kraina Uruku, kraj wszystek naprzeciw niego się zebrał, lud
Uruku ciżbą się cisnął. Był ów topór niezwykły z wyglądu.
Ujrzałem i widok radość mi sprawił. Pokochałem go i ległem jak
na kobiecie, podjąłem, przy boku zawiesiłem i pod stopy twoje
przyniosłem, iżeś ty go zrównała ze mną.
Więc mądra macierz Gilgamesza, wszystko wiedząca, rzecz
wykłada swojemu władcy. Ninsun mądra, wszechwiedząca, tak
wieści Gilgameszowi:
Człowiekiem ów topór, któryś ujrzał! Tak przylgniesz do niego
jak do niewiasty, iż go zrównałam z tobą. To mocny towarzysz,
zbawca przyjaciela swego w potrzebie, siła jego na cały kraj nasz
ogromna, mocny jako zastępy Anu!
Rozwarł usta Gilgamesz i rzekł do matki:
A niech spada na mnie największe z nieszczęść, byłem sobie
zyskał mocnego druha! Z takim razem rad ruszę na jakiego-
kolwiek bądź wroga!
Tak swe sny Gilgamesz wykłada.
Rzekła do Enkidu Szamhat. Siedli oboje.

                         TABLICA DRUGA
KIEDY USIADŁ przed nią Enkidu, szatę rozdarła i spowiła w jedną
połowę jego, w drugą siebie. Za rękę ująwszy powiodła jakoby
syna do stołu pastuszego, do zagród bydlęcych.
Zebrali się koło nich pastuchy, poglądając na niego szepcą:
Do Gilgamesza ten mąż z lica podobny, wzrostem niższy,
w kościach przecie mocniejszy. Pewnie to Enkidu, stwór ste-
powy! Siła jego na cały kraj nasz ogromna, mocny jako zastępy
Anu, wykarmiony ci jest mlekiem zwierzęcym!
Na położony sobie chleb w pomieszaniu zerka, łypie Enkidu.
Nie umiał Enkidu spożywać chleba, picia chmielu nie był uczo-
ny. Umiał tylko ssać mleko zwierzęce. Guzdrał się niezdarnie,
oczy wytrzeszczał, jak się zabrać do tego, nie wiedział, jak jeść,
jak pić napitek chmielony.
Rozwarła usta nierządnica i rzecze:
Jedz chleb, Enkidu, tak to jest w życiu! Pij napitek chmielony,
taki jest świat!
Spożył więc Enkidu chleba do syta, chmielu wychylił siedem
dzbanów. Zagrała w nim wątroba raźno, swobodnie, serce się
w nim weseli, twarz promienieje. Ciało swe włochate wziął
i obmacał, starł z siebie sierść kudłatą, olejkiem się namaścił,
do ludzi stał się podobny, w odzież się odział, mężem stał się
z wyglądu. Chwycił za oręż, lwy szedł wojować, pasterze po nocy spali w spokoju. Wilki poskramiał, lwy zwyciężał, spoczywali błogo starsi z pastuchów: Enkidu stał na straży, mąż wciąż bezsenny.
Pewien człowiek rzekł mężom w Uruku:
W osadzie pasterskiej mąż się pojawił, do Gilgamesza z oblicza
podobny, wzrostem niższy, w kościach przecie mocniejszy. Zwie
się Enkidu, stwór stepowy! Siła jego na cały kraj nasz ogromna,
mocny jako zastępy Anu, wykarmiony mlekiem zwierzęcym!

Wybrał się jeden z mieszkańców Uruku do Enkidu, do osady
pastuchów.
Enkidu i nierządnica cieszą się sobą. Wtem on wzniósł oczy
i widzi człowieka. Więc taki rozkaz wydaje kobiecie:
Przypędź mi tu, Szamhat, tego człowieka! Czego przyszedł?
Chcę znać jego imię!
Okrzyknęła Szamhat tego człowieka, podeszła do niego, jęła
z nim mówić:
Dokąd zdążasz, panie? Co ma na celu podróż twa uciążliwa?
Otwarł usta człowiek i tak rzecze do Enkidu:
Do przybytku małżeństwa nie masz dostępu! To los ludzki
ulegać możnym! Miastu Gilgamesz każe murarskie napełniać
kosze, karmić miasto każe ladacznicom jeno wesołym! Dla króla
Uruku warownego huczą na bębnie, zanim wolno im będzie
związków dopełnić, dla króla, Gilgamesza, huczą na bębnie,
iżby wolno im było wstąpić w małżeństwo: on wówczas ma
sprawę z oblubienicą. On czyni to najpierw, małżonek po nim!
Na bóstw naradzie tak zrządzono, od ucięcia pępowiny taki los
męża!
Od słów jego Enkidu pobladł na twarzy.
Prowadź mnie, Szamhat, w gród Uruku, gdzie włada Gilga-
mesz, mocarz wyborny, krzepki jak byk i śród potężnych po-
tężny! Do walki mu samowtór rzucę wyzwanie, krzyknę na mo-
carza głosem donośnym w samym środku Uruku: jam tu siłacz!
Mnie jednemu tu sądzono odwracać losy!
Przodem stąpa Enkidu. Kobieta z tyłu.
Jak wkroczył w gród warowny Uruku, lud naokół ciżbą się
cisnął. Skoro wstąpił w ulice miasta Uruku, tłum zgromadzony
tak o nim rzecze:
Z oblicza ten mąż do Gilgamesza podobny! Wzrostem niższy!
Ale w kościach mocniejszy!
Oglądają go sobie zewsząd i widzą:
Siła jego na cały kraj nasz ogromna. Wykarmiony ci jest mle-
kiem zwierzęcym! Teraz wciąż w Uniku broń będzie szczękać!
Wstała doń kraina Uruku, kraj wszystek naprzeciw niego się
zebrał, lud Uruku ciżbą się cisnął. Nogi mu całują jak słabe dzieci.
On rzekł idąc ulicą Uruku:
Gdzie silnych trzydziestu, abym ich zwalczył?
Cieszą się mężowie:

Oto bohater! Odtąd nie szczędź, Uniku, dziękczynnych ofiar!
Mężowi słynnemu z lic swych piękności, Gilgameszowi, jak bóg
stanął godny przeciwnik!
Usłane jest święte łoże miłości, leży jako Isztar, czeka w łożu
Iszhara. Wstąpił w nie Gilgamesz, sypiał z nią w nocy, miał
sprawę z Iszhara, noce z nią spędzał.
Na ulicę wyszedł Enkidu, drogę zastąpił, chce sprawdzić na
sobie moc Gilgamesza.
Zahuczał bęben dla króla Uruku, iżby wolno było związków
dopełnić, dla króla, Gilgamesza, bęben zahuczał, iżby wolno było
wstąpić w małżeństwo, aby pierwszy miał sprawę z oblubienicą.
Zobaczył Gilgamesz dzikiego człeka z kędziorami krętymi na
karku. Podszedł, stanął z nim oko w oko, na szerokiej drodze
obaj się zeszli: drzwi Enkidu nogą zagrodził, do weselnego do-
mostwa Gilgamesza nie wpuścił. Starli się i zwarli się jako dwa
byki. Jak dwa byki kolana ugięli. Strzaskali odrzwia i murem
zatrzęśli. Chrapali jak dwa byki w starciu. Pękły odrzwia i mur
się zatrząsł.
Gilgamesz kolano ugiął ku ziemi, gniew swój powściągnął
i serce uśmierzył.
Serce uśmierzywszy Enkidu rzecze do Gilgamesza:
Jednego cię matka urodziła jako bawolica w zagrodzie, Ninsun,
a nie zrodził się drugi tobie podobny! Wysoko innych mężów
głową przerosłeś, Ellil ci dał rządy nad żyzną ziemią, Anu ci
zawierzył miasto swe, Uruk, Ea, ludziom życzliwy, rządy nad
ludźmi! Ucho twe rozszerzył na głos mądrości. Czemuż ci się
zachciało rzeczy takie wyczyniać? Do przybytku małżeństwa
dostęp zamykasz, dla ciebie, Gilgamesza, huczą na bębnie, iżby
wolno było związków dopełnić: wówczas ty masz sprawę z oblu-
bienicą, ty najpierw to czynisz, później małżonek. Czyżeś ty
pasterz warownego Uruku, Gilgamesz, pasterz synów Uruku
potężny a sławny, wszystko wiedzący? Szamasz dał ci władzę
królewską, ona ci sądzona, nie życie wieczne. Nie bądź smutny
w sercu ani przybity! On ci dał moc wiązać i rozwiązywać, być
mrokiem ludzkości albo jej światłem. Dał ci władać nad ludem
Uruku, zwyciężać w bitwie, z której nie masz powrotu, w na-
jazdach, w napaściach, skąd nikt nie ujdzie. Władzy swej nie-
zmiernej źle nie używaj, dla sług swoich bądź sprawiedliwy, sprawiedliwość czyń wobec Szamasza!

Wysłuchał Gilgamesz słów Enkidu i ucałowali się, i przyjaźń
zawarli.
Podziwia lud mądrość i moc Gilgamesza. Lud podziwia mą-
drość i moc Enkidu.
Wiedzie go Gilgamesz do swojej matki, usta rozwarł i tak do
mej przemawia:
Oto mój przyjaciel przybyły z puszczy! Siła jego na cały kraj
nasz ogromna, potężny jest jako zastępy Anu. Ty go pobłogo-
sław, uczyń mym bratem!
Macierz Gilgamesza usta otwarła i przemawia, i rzecze do
swego władcy, bawolica Ninsun, usta otwarłszy, tak prawi, tak
rzecze do Gilgamesza:
To Enkidu, to mąż tobie podobny, mocny twój towarzysz,
zbawca przyjaciela swego w potrzebie. Druhem twoim będzie
i nie odstąpi cię, skoroś przylgnął do niego jak do kobiety. Po-
kochałeś go, przywiodłeś, jest moim synem! Dziś go urodziłam,
z tobą zrównałam, przeto stał się twoim rodzonym bratem.
Otwarł usta Gilgamesz i rzekł do matki: Zdjęte mi są z pleców ciężkie występki. W drzwiach był stanął, siłą mnie pouczył, z goryczą wytykał moje szaleństwo. Ni ojca, ni druha nie ma Enkidu, włosów rozrzuconych nigdy nie ostrzygł, w stepie się urodził. Nikt mu nie zrówna!
Stanął Enkidu, słów tych słucha, zasmucił się wielce, siadł
i zapłakał. Oczy jego łzami się napełniły, luźno ręce opuścił bezczynne. Siła w nim słabnie.
Objęli się przyjaciele, razem usiedli, wzięli się za ręce jak
bracia.
Gilgamesz go pożałował i tak powiada: Czemu oczy twe łzami się napełniły, czemu w sercu swym się dręczysz i głośno wzdychasz?
Enkidu rozwarł usta i rzecze do Gilgamesza?
Łkanie, przyjacielu, zadzierzga żyły mej szyi. Nazbyt mnie
obejmowały te, z którymi dzieliłem łoże. Ręce opuściłem, siedzę
bezczynnie, siła we mnie niszczeje. Nie tak bywało w ów czas,
Gilgameszu, kiedy władca miasta Kisz, Akka, syn Enmebarag
gesi, posłów ci przysłał, iżbyś jemu Uruk warowny poddał. Tyś
sprawę przedstawił starszym z Uruku i o słowo ich spytałeś,
starszych z Uruku: Iżby studni w tym kraju dokończyć, poczynić studnie i wiadra

studzienne, wykopać studnie i w sznur je opatrzyć, nie trzeba się
poddawać domowi Kiszu, trzeba zbrojnie dom jego porazić!
Odpowiedzieli ci starsi z Uruku:
Iżby studni w tym kraju dokończyć, poczynić studnie i wiadra
studzienne, wykopać studnie i w sznur je opatrzyć, musimy się
poddać domowi Kiszu, domu jego zbrojnie razić nie trzeba.
Więc ty, Gilgameszu, władco Kullabu, któryś dla Isztar czyn
wielki uczynił, nie wziąłeś do serca słów starszych z miasta. Po-
stawiłeś znów sprawę przed ludem, broń noszących o słowo
spytałeś:
Wy, którzy stoicie, którzy siedzicie! Wy, coście wzniesieni
z synami władcy! Wy, co boki osła w udach ściskacie! Nie trzeba
się poddać domowi Kiszu, trzeba zbrojnie dom jego porazić.
Bogów dziełem jest Uruk warowny, domostwo Eanny z nieba
tu zeszło, od bogów jest każda z części Uruku, mur jego ogrom-
ny chmur się dotyka i wysoki w nim Anu przybytek.
Mężowie z Uruku swe słowo rzekli:
Ty, co głowę jak byk nosisz wysoko, czyżbyś się obawiał przybycia Akki? Wojsko jego małe, pójdzie w rozsypkę, wojownicy jego nie noszą głów swych wysoko!
Od słów takich, Gilgameszu, władco Kullabu, serce twe się
radowało, duch się rozjaśnił. Do sług swoich odrzekłeś w te
słowa:
Niechaj odłożona będzie motyka dla bitw zaciekłych, oręż niechaj powróci do boku, niechaj broń posieje trwogę i postrach! Kiedy przyjdzie Akka, mój strach nań padnie, rozum jego się pomiesza, zamiar zachwieje.
Nie przeszło dni pięć ani dziesięć i Akka, syn Enmebaraggesi,
Uruk obstąpił. Pomieszały się myśli w Uruku. Aż ty, Gilgame-
szu, władco Kullabu, do swych wojowników tak przemówiłeś:
Czemu pociemniały twarze mych śmiałków? Kto ma serce,
niech wyjdzie naprzeciw Akki!
Stanął Birhurturri, wódz i wojownik, tobie, Gilgameszu, tak
na to odrzekł:
Pójdę do Akki! Niech się rozum jego pomiesza, zamiar jego
niech się zachwieje.
Birhurturri wyszedł za wrota z miasta. Ledwie wyszedł Bir-
hurturri z miasta za wrota, u samych wrót go pochwycili, za-
częli ciało jego kruszyć. Postawili go przed Akka. Mówi do Akki.

Jeszcze słów nie skończył, wtem Zabardibunugga na mury się
podniósł, przez mur popatrzył. Akka ujrzał go i rzekł do Birhurturri: Niewolniku! Czy to jest twój władca?
Rzekł Birhurturri:
To nie jest mój władca. Mój pan, Gilgamesz, czoło ma po-
tężne, z oblicza swego do byka podobny, broda jego jest z lapis
lazuli, palce jego zaprawdę są zręczne!
Nie porwała się zgraja, nie pierzchła, nie upadła, iżby tarzać
się w prochu, nie była zdruzgotana zgraja przybłędów, nie usy-
pali prochu na swych ustach, nie zrąbali dziobów łodzi bojo-
wych i nie odwołał wojsk Akka, król Kiszu. Bili Birhurturri,
okrutnie tłukli, kruszyli ciało Birhurturri.
Za wojownikiem Zabardibunugga tyś sam, Gilgameszu, na
mury wstąpił! W mężach z Kullabu, starych jak i młodych, po-
strach się zrodził, oręż swój bojowy mieli u boku mężowie z Uruku. Do wrót podeszli. Stanęli przy wrotach.
Rzekłeś do nich, Gilgameszu, władco Kullabu:
Który z was ma dom, nuże do domu! Który matkę ma, nuże
do matki! Który samotny jest i chce to czynić, co ja, niechaj
stanie u mego boku!
Ujrzał cię Akka:
Niewolniku! Czy to jest twój władca?
To jest mój władca.
Ledwie zdążył to powiedzieć Akka, jak wywiodłeś, Gilgame-
szu, zbrojnych za wrota, jak wrogów trupami rów napełniłeś,
jak równinę wokół trupem zasłałeś, krwią ich zabarwiłeś jako wełnę
czerwoną! Wielką sieć na nich rzuciłeś, po równinie na ich miejscach kości ich usypałeś. Aż nie stało pola, iżby ich grzebać!
W kawałki drobne ich posiekłeś dla psów, świń, sępów i dla
ptactwa z nieba, dla ryb w morzu. W bitwie im zabrałeś wozy
i oręż. Jako zamieć śnieżna Akkę pobiłeś, sam jak ptak uchodził.
Zgraja obca porwała się, pierzchła i upadła, iżby tarzać się
w prochu. Zdruzgotana była zgraja przybłędów, usypali proch
na swoich ustach, zrąbali dzioby swych łodzi bojowych i od-
wołał wojska Akka, król Kiszu.
Ty doń rzekłeś, Gilgameszu, władco Kullabu:
Akka, mój rządco, Akka, mój dostawco, Akka, wojsk moich
wodzu! Tyś doprawdy ptaka spłoszonego, Akka, ziarnem na-

pełnił! Tyś doprawdy, Akka, dał mi oddech i życie! Dzięki tobie
Uruk jest dziełem bogów, mur jego ogromny chmur się dotyka
i wysoki w nim Anu przybytek! W Kisz mnie puściłeś i władzę
mi dałeś przed Szamaszem, jak niegdyś bywało! Tyś mi ucie-
kającemu, Akka, na swym łonie dał spocząć!
Miasto Kisz było orężem rażone. Eanna objęła jego królestwo. Dobra twoja chwała, Gilgameszu, władco Kullabu!
Tak do Gilgamesza rzekł Enkidu.
Otwarł usta Gilgamesz i rzecze, przyjacielowi swemu prawi
Gilgamesz:
Gdzie bęben mój? Gdzie moja pałka? Bęben w ochocie nie-
przeparty, bęben, co miarowym biciem porywał!
I tak swoją rzecz ciągnie Gilgamesz:
Za dni dawnych, za dalekich dni, za nocy dawnych, za od-
ległych nocy, za dni dawnych, za dalekich dni, kiedy uczyniono
wszystkie rzeczy potrzebne, kiedy wszystkie pożyteczne rzeczy
zrządzono, kiedy chleba skosztowano w przybytkach kraju, kiedy
w piecach kraju chleb upieczono, kiedy niebo od ziemi ode-
pchnięto, kiedy ziemię z niebem rozłączono, kiedy ustalono imię
człowieka, kiedy Anu uniósł niebo, a Ellil ziemię, kiedy jako łup
Ereszkigal w kraj podziemny była uniesiona, kiedy żagiel swój
postawił, żagiel postawił ojciec Ea, iżby płynąć w kraj podziem-
ny, iżby wziąć pomstę na potworze Kur, iżby pokarać podziem-
ne straszydło, ów małymi kamieniami jął razić władcę, jął wiel-
kimi głazami obrzucać Ea. Więc małe kamienie, kamienie
z dłoni, i głazy ogromne, głazy z trzcin giętkich, waliły w stępkę
łodzi Ea w bitwie, jako burza, kiedy napiera. Przeciwko władcy
woda u dzioba łodzi jako wilk pożera. Przeciwko Ea woda
u rufy łodzi jako lew uderza.
W ów czas wyrosło na brzegu Purattu drzewko wierzbowe.
Poiła je wodą rzeka Purattu.
Aż burza z południa z korzeniami je wyrwała, szczyt wierzby
zdarła i poniosły ją wody Purattu. Przeto kobieta w bojaźni cho-
dząca przed słowem Anu, przed słowem Ellila, na drzewku dłoń
swą położyła i zaniosła do miasta Uruku:
Umieszczę je w sadzie u czystej Isztar.
U stóp swych drzewko posadziła i własnoręcznie się nim zaj-
mowała, własną je dłonią piastowała Isztar, u stóp swych drzewko posadziła:

Kiedy będzie zeń krzesło owocne, iżbym na nim siadła? po-
wiada Isztar. Kiedy będzie zeń łoże owocne, iżbym na nim legła?
rzecze Inanna.
Wyrosło drzewo. Jego pień bez liści. Wąż nie znający czarów
siadł w korzeniach, gniazdo założył. Ptak Imdugud w szczycie
się zagnieździł, chowa pisklęta. W pośrodku drzewa gniazdo
umościła upiorzyca Lilit wabiąca mężów. Zawsze roześmiana,
zawsze radosna dziewczyna Isztar jak ci wzięła płakać!
Zaledwie świtu co nieco w rozbrzasku, ledwie z pól książę-
cych Szamasz wystąpił, zaraz jego siostra, święta Inanna, do
brata rzekła:
Mój bracie Szamaszu! Kiedy w dniach dawnych losy ustalono,
kiedy się płodów obfitością kraj cały nasycił, kiedy Anu uniósł
niebo, a Ellil ziemię, kiedy jako łup Ereszkigal w kraj podziemny
była uniesiona, kiedy żagiel swój postawił, żagiel postawił ojciec
Ea, iżby płynąć w kraj podziemny, iżby wziąć pomstę na po-
tworze Kur, iżby pokarać podziemne straszydło, w ów czas
wyrosło na brzegu Purattu drzewko wierzbowe. Poiła je wodą
rzeka Purattu. Aż burza z południa z korzeniami je wyrwała,
szczyt wierzby zdarła i poniosły ją wody Purattu. Przeto kobieta
w bojaźni chodząca przed słowem Anu, przed słowem Ellila,
na drzewku dłoń swą położyła i zaniosła do miasta Uruku.
U stóp swych drzewko posadziłam i własną dłonią piastowałam:
Kiedy będzie zeń krzesło owocne, iżbym na nim siadła? Kiedy zeń będzie łoże owocne, iżbym na nim legła?
Wyrosło drzewo. Jego pień bez liści. Wąż nie znający czarów
siadł w korzeniach, gniazdo założył. Ptak Imdugud w szczycie
się zagnieździł, chowa pisklęta. W pośrodku drzewa gniazdo
umościła upiorzyca Lilit wabiąca mężów. Zawsze roześmiana,
zawsze radosna ja, dziewczyna Isztar, jak wzięłam płakać!
Jej brat odważny, mężny Szamasz, nie ujął się wszakże za
swoją siostrą.
Zaledwie świtu co nieco w rozbrzasku, ledwie z pól książę-
cych Szamasz wystąpił, zaraz jego siostra, święta Inanna, do
mnie, Gilgamesza, rzekła w te słowa:
Bracie Gilgameszu! Kiedy w dniach dawnych losy ustalono,
kiedy się płodów obfitością kraj cały nasycił, kiedy Anu uniósł
niebo, a Ellil ziemię, kiedy jako łup Ereszkigal w kraj podziemny była uniesiona, kiedy żagiel swój postawił, żagiel postawił oj-

ciec Ea, iżby płynąć w kraj podziemny, iżby wziąć pomstę na
potworze Kur, iżby pokarać podziemne straszydło, w ów czas
wyrosło na brzegu Purattu drzewko wierzbowe. Poiła je wodą
rzeka Purattu. Aż burza z południa z korzeniami je wyrwała,
szczyt wierzby zdarła i poniosły ją wody Purattu. Przeto kobieta
w bojaźni chodząca przed słowem Anu, przed słowem Ellila,
na drzewku dłoń swą położyła i zaniosła do miasta Uruku.
U stóp swych drzewko posadziłam i własną dłonią piastowałam:
Kiedy będzie zeń krzesło owocne, iżbym na nim siadła?
Kiedy zeń będzie łoże owocne, iżbym na nim legła?
Wyrosło drzewo. Jego pień bez liści. Wąż nie znający czarów
siadł w korzeniach, gniazdo założył. Ptak Imdugud w szczycie
się zagnieździł, chowa pisklęta. W pośrodku drzewa gniazdo
umościła upiorzyca Lilit wabiąca mężów. Zawsze roześmiana,
zawsze radosna ja, dziewczyna Isztar, jak wzięłam płakać!
Wówczas ja, Gilgamesz, ja po bratersku za świętą Isztar się
ująłem.
Odziałem swą kibić w napierśnik wagi min pięćdziesięciu, na-
rzuciłem pięćdziesiąt min jakby sykli trzydzieści, w ręku dźwig-
nąłem swój topór podróżny wagi min siedmiu i siedmiu talen-
tów. Węża nie znającego czarów w korzeniach zabiłem. Ptak
Imdugud ze szczytu zabrał swe pisklęta i w góry uleciał. W po-
środku drzewa upiorzyca Lilit wabiąca mężów gniazdo swe
zburzyła i w step uciekła.
Wyrwałem tedy z korzeniami drzewo wierzbowe i szczyt jego
zdarłem. Mężowie z Uruku ze mną będący gałęzie zrąbali.
I świętej Isztar dałem to drzewo na krzesło i łoże.
Ona w karczu bęben mi wydrążyła. Z gałęzi wierzbowych pałkę wycięła.
Bęben i pałka zwołujące! Bęben w ochocie nieprzeparty, bę-
ben, co miarowym biciem porywa! Zacząłem tedy raz w raz
w bęben uderzać, iżby w ulicach, w zaułkach łoskot się rozlegał!
Grzmot bębna głośny, w ulicach, w zaułkach poszło bębnienie!
Wciąż łoskot pałki mej zwoływał mężów młodych po mieście
Uruku. W goryczy i w smutku tonęły wdowy.
Mężu mój! małżonku!
Tak zawodziły.
Który miał matkę, synowi chleb niosła. Który miał siostrę,
wodę niosła bratu.

A kiedy gwiazda wieczorna już zaszła, przeze mnie były na-
znaczone miejsca, gdzie byłem ze swym bębnem. Niosłem przed
sobą swój bęben do domu. O świcie zasię w miejscach nazna-
czonych gorycz i smutek! Jeńce! Martwi! Wdowy!
Nareszcie przez płacz młodych dziewcząt kraj zmarłych się
rozwarł. I wpadł mój bęben i pałka też wpadła w wielkie do-
mostwo. Dłoń w ziemię wparłem. Nie mogłem ich dostać.
Włożyłem nogę. Nie mogłem ich dostać. Od chwili tej nie masz
dla mnie żywota. Siadłem przy wielkiej bramie Ganzir, siadłem
przy oku podziemnego świata, z pobladłym obliczeni siadłem
i płaczę:
Gdzie bęben mój? Gdzie moja pałka? Bęben w ochocie nie-
przeparty, bęben, co miarowym biciem porywał! Gdybym w do-
mu cieśli bęben zostawił, u żony cieśli, jak z matką rodzoną,
u siostry cieśli, jak z młodszą siostrzyczką! Kto mój bęben do-
stanie spod ziemi? Kto pałkę przyniesie z krainy zmarłych?
Rzekł Gilgameszowi na to Enkidu:
Po co płakać, Gilgameszu, po co w sercu mieć smutek? Ja
twój bęben dostanę spod ziemi, pałkę ci przyniosę z oka krainy
zmarłych!
Otwarł usta swe Gilgamesz i rzecze, przyjaciela swego Enkidu
ostrzegł Gilgamesz:
Mąż z ciebie śmiały, rzeczy straszne powiadasz! Czemu serce
twe, mój przyjacielu, mówi tak dziwnie? Jeślibyś w podziemną
krainę wstąpił, chcę ci dać przestrogę, ty jej posłuchaj. Nie kładź
szat czystych, aby nie poznali w tobie przybysza. Nie namaszczaj się zacnym olejkiem z czaszy, aby ich zapach nie przynęcił. Włócznią w krainie podziemnej nie rzucaj, aby cię nie obstąpili włócznią zakłuci. Młota kamiennego nie bierz do ręki, aby duchy nie opadły ciebie z trzepotem. Sandałów do stóp nie przywiązuj, abyś stuku nie sprawił w krainie zmarłych. Kobiety, którą kochałeś, nie całuj, kobiety, której nie cierpiałeś, nie bij, dziecka, które kochałeś, nie całuj, dziecka, którego nie cierpiałeś, nie bij, albo krzyk podziemny cię ogarnie, żałosny krzyk do tej, która spoczywa, spoczywa, matki boga Ninazu, która spoczywa, której nagich ramion szata nie skrywa, której piersi jak czasze odkryte. Jeśli tam zejdziesz, zostaniesz pod ziemią!
Pomyślał Gilgamesz o kraju żywych, o górach cedrów pomy-
ślał Gilgamesz.

Usta rozwarł i rzekł do Enkidu:
Są daleko stąd, przyjacielu, góry Labnanu cedrami porosłe,
gdzie okrutny przebywa Humbaba, którego imię ogrom znaczy,
o którym wieść groźną ty mi przyniosłeś. Chodź, ubijmy go,
przyjacielu, wypędźmy ze świata wszelakie zło! Jeszcze odcisk
w cegłach nie wydał losu mnie sądzonego. Wybiorę się w góry,
narąbię cedru, imię swe utwierdzę po wszystkie czasy.
Enkidu rozwarł usta i rzecze do Gilgamesza:
Wiedziałem to, bracie, jeszcze podówczas, gdym ze zwierzę-
tami w górach uganiał: tam bór się ciągnie przez wiorst dziesięć
tysięcy. Któż dotrze i zbada wnętrze ostępu? Humbaba głos ma
z grzmiącego potopu, usta z ognia, oddech ze śmierci! Co cię
korci do takich wyczynów? W siedzibie Humbaby: bój to nie-
równy!
Gilgamesz rozwarł usta i rzekł do Enkidu:
Życzę sobie wejść na te szczyty i w ten ostęp wejść sobie
życzę, gdzie bór się ciągnie przez wiorst dziesięć tysięcy, w góry
Labnanu, w siedlisko Humbaby! Topór bojowy zawieszę u boku, ty z tyłu stąpaj. Ja pójdę przed tobą.
Enkidu rozwarł usta i rzecze do Gilgamesza:
Jakże się nam wedrzeć w bory cedrowe? Ich strażnik walecz-
ny jest, Gilgameszu, czujny, nie śpi w dzień ani w nocy! Gdy
dzika jałówka ruszy się w lesie, o sześćdziesiąt wiorst ją słyszy
Humbaba. Moc ma od Szamasza, męstwo od Addu, boga burzy.
W siedem boskich promieni, w siedem postrachów go opatrzył
Ellil, wielka góra, iżby strzegł cedrów. Humbaba głos ma
z grzmiącego potopu, morze wzburza, lądem potrząsa, do boju
rusza orkanem ryczącym, potopem rozmywa strony świata,
wściekłość jego jak potop. Kiedy paszczę rozewrze, niebo się
wzdryga, skały drżą i leśne wzgórza się chwieją, w szczeliny
uchodzi, co tylko żyje! Twarz jego z kiszek upleciona, usta jego
z ognia, oddech ze śmierci: nikt się ponoć nie wedrze do tego
lasu! Iżby strzegł borów cedrowych, Ellil dał mu siedem bły-
sków postrachu: ktokolwiek w bór wstąpi, zawsze się trzęsie.
Gilgamesz rozwarł usta i rzekł do Enkidu:
A kto, przyjacielu, wspiął się do nieba? Tylko bóstwa z Sza
maszem trwać będą wiecznie, człowiek lata ma policzone. Co-
kolwiek by uczynił, wszystko to wiatr! A teraz się może śmierci

nie lękasz? Gdzie jest twoja potężna odwaga? Ja przed tobą
pójdę, ty mi zaś krzycz:
Nie bój się! Naprzód!
Jeśli zginę, zostanie sława: u srogiego Humbaby poległ Gil
gamesz.
Gdyby się w mym domu zrodził potomek, pobiegłby do ciebie
z prośbą:
Opowiedz, ty, który wszystko wiesz! Opowiedz, co zdziałał
mój rodzic a twój przyjaciel?
Tedy opowiedz mu los mój sławny.
Jakże zasmucasz mnie tym, coś wyrzekł! A ja ściągnę rękę,
narąbię cedru, imię swe utwierdzę po wszystkie czasy. Bracie!
zadam teraz mistrzom robotę: niech nam w przytomności naszej
uczynią oręż.
Zadali biegłym w rzemiośle robotę. Mistrzowie rzemiosła sie-
dli obmyślać. W gaje poszli po wiklinę, jabłoń i bukszpan. Aż
ulali im z kruszcu ciężkie siekiery, każdy topór waży po trzy
talenty. Aż wykuli im z kruszcu ogromne miecze, każdy brzesz-
czot waży po dwa talenty. Trzydzieści min ważą poprzeczne
jelce, trzydzieści min złota rękojeść miecza! I dźwigał Gilga-
mesz, dźwigał Enkidu, każdy niósł po dziesięć talentów.
Odjęli siedem zapór od wrót Uruku.
Na wieść o tym lud się zgromadził, napełnił ulice warownego
Uruku, pojawił się Gilgamesz przed swym narodem, starszyzna
Uruku przed nim zasiadła. Przemówił do wszystkich razem Gil-
gamesz :
Słuchajcie mnie, starsi warownego Uruku, słuchaj, ludu wa-
rownego Uruku, słuchajcie Gilgamesza, który powiada: chcę
ujrzeć w ostępie cedrów tego, którego imieniem ciągle drżą
kraje, o którym tyle na świecie gadania, ujrzeć go i ubić w ce-
drowym boru. Niech wszystek ludzki świat usłyszy, jako ze
mnie silna odrośl Uruku! Niechaj włożę rękę, narąbię cedru,
imię swe utwierdzę po wszystkie czasy.
Starsi warownego Uruku odpowiadając Gilgameszowi rzekli
w te słowa:
Młodyś ty, Gilgameszu, sercem się rządzisz, sam nie wiesz,
na co się porywasz. Okropna jest, powiadają, postać potwora.
Kto się oprze orężowi Humbaby? Tam puszcza na wiorst dzie-
sięć tysięcy: któż się zdoła przedrzeć do wnętrza boru? Hum-

baba głos ma z grzmiącego potopu, usta z ognia, oddech ze
śmierci! Co cię korci do takich wyczynów? W siedzibie Hum
baby: bój to nierówny.
Usłyszał Gilgamesz słowo doradców, ze śmiechem się zwrócił
do przyjaciela:
Teraz wyznam ci, przyjacielu: boję się go! lękam się bardzo!
Dlatego pójdziemy w bór cedrowy, ubijemy Humbabę, iżby się
nie bać!
Mówią starsi Uruku do Gilgamesza:
Oby bogini szła przy tobie, oby strzegł ciebie twój boski opie-
kun, oby cię prowadził bezpieczną drogą i przywiódł nareszcie
w przystań Uruku! Jeśli chcesz, panie, zapuścić się w góry, roz-
mów się najpierw z niebieskim Szamaszem. W kraju ściętych
cedrów bóg słońca rządzi. Powiedz o zamiarze swym Szama-
szowi.
Otwarł usta Gilgamesz i rzecze:
Usłyszałem starców rady życzliwe, pójdę, ale do Szamasza rę-
ce podniósłszy. Niech się mojej duszy odtąd wiedzie pomyślnie.
Włożył dłoń Gilgamesz na koźlę białe, bez plamy, drugie zaś
brązowe. Przycisnąwszy je do piersi niósł bogu słońca. Berło
srebrne ująwszy do ręki do świetnego Szamasza rzekł takie
słowa:
Chcę do kraju żywych wkroczyć, Szamaszu, bądź mi sprzy-
mierzeńcem, przyjdź mi z pomocą! W kraj ściętych cedrów za-
mierzam się wedrzeć. Sprzyjaj mi, a wróć mnie cało w przystań
Uruku!
Szamasz mu na to odpowiedział:
Zaprawdę jesteś mocny, Gilgameszu, ale na cóż tobie kraina
żywych?
Posłuchaj mnie, słońce, słuchaj, Szamaszu! Chciałbym ci rzec
słowo, skłoń ku mnie ucho. W mieście moim ginie mąż z troską
w sercu, mężowi mrącemu ciężko na sercu. Wyjrzałem w dół
z murów i widzę trupy spływające po rzece. Ja też tak spłynę.
Mnie też tak usłużą, bo i najwyżej wybujały spośród mężów
nieba nie sięgnie i najszerzej rozrosłemu ziemi nie pokryć. Jesz-
cze odcisk w cegłach nie wydał losu mnie sądzonego, przeto
Wejdę w góry, imienia swojego sławę utwierdzę. Gdziekolwiek
wznoszono w kramie żywych jakieś imiona, tam ja swoje wzniosę,
a gdzie żadnych jeszcze imion nie wznieśli, tam zaprawdę wzniosę

imiona bogów. Niestety! droga to daleka. Jeślibym zaś nie miał
tego dokazać, po cóż byś mnie tedy dotknął, Szamaszu, żądzą
niespokojną takiego czynu? Jak go spełnić bez twojej pomocy?
Jeśli zginę w tym kraju, to zginę do nikogo zgoła nie żywiąc
żalu. Jeśli wrócę, wspaniałe wyleję w podzięce Szamaszowi dary
i modły.
Przez wątrobę koźlęcą pytał Szamasza i odpowiedź była, jakby nie była. I usiadł Gilgamesz, i płakać zaczął. Po licu Gilgamesza łzy popłynęły.
W niewiadomą bitwę iść się wybieram, w nieznaną drogę za-
mierzam wyruszyć. Jeśli szczęście mi będzie sprzyjać na drodze,
którą sercem chętnym obrałem, tedy sławić będę ciebie, Sza
maszu, podobizny twe będę sadzał na tronach.
Przyjął Szamasz łzy sobie wylane, jak człek miłosierny łaskę
okazał.
Ruszaj, Gilgameszu, w góry cedrowe, drzwi z cedru uczyń
dla mego przybytku! Zło, którego nienawidzę, wypędź ze świata!
Humbaba okrutny, co strzeże lasów, już nikomu cedrów rąbać
nie daje. Z gór tron uczynił podziemnej Irnini. Otwórz ten bór,
Anunnakich skrytą siedzibę, którzy władają w krainie umar-
łych!
I powstrzymał Szamasz siedmiu potężnych, synów jednej
matki, zamknął w jaskini. Pierwszy huragan, drugi wicher pół-
nocny, trzeci trąba powietrzna, czwarty burza piaskowa, piąty
wiatr mroźny, szósty nawałnica, siódmy piekący wicher.
Uradował się Gilgamesz cedry walący.
I oręż przed nim położono, miecze i topory ogromne, w rękę
mu łuk dano i kołczan. Wziął topór, kołczan wypełnił, łuk z An
szanu na plecy założył, mieczem biodra opasał. Tak się gotowali
do tej wyprawy.

                      TABLICA TRZECIA
PODESZLI TOWARZYSZE do Gilgamesza. Wróżb dokonał. 
Do Uruku powrócił.
Starsi z miasta mu błogosławią, na drogę Gilgameszowi rad
udzielają:
Nie polegaj na sile swej, Gilgameszu! Niechaj oczy się sycą,
cios uczyń celnym, patrz bacznie i zważaj na siebie. Niechaj cię
wyprzedza czujny Enkidu, który chadzał po dróżkach, który zna
ścieżki. Jemu są wiadome leśne przesmyki, on zna wszystkie za-
mysły Humbaby i wie drogę do lasów cedrowych, walk wiele
widywał i bitw jest świadom. Osłania towarzysza przodem idący, strzeże przyjaciela, w krąg bystro patrzy. Niech Enkidu pierwszy wkracza w przesmyki, niech będzie czujny, niech baczy na siebie! Oby spełnił Szamasz twoje życzenie i co z ust twych wyszło, oczom ukazał! Niech ci odkrywa ścieżki nie deptane, niech stąpaniu twemu drogi otwiera, niech dla stopy twojej rozewrze góry. Niechaj ci noc twoja słowo przyniesie, którym się ucieszysz! Niech Lugalbanda u boku twojego stoi w pragnieniach, obyś mógł, jak z dzieckiem, odnieść zwycięstwo! A kiedy ubijesz Humbabę, jakoś zamierzył, w rzece jego krwi nogi swe opłucz. Studnię wykop na miejscu noclegu, niech w bukłaku twym woda wciąż będzie czysta, Szamaszowi chłodną wodę wylewaj! Nigdy nie zapomnij o Lugalbandzie!
Jako twój rodzic Lugalbanda z krainy Zabu do Uruku po-
wrócił drogą nieprzebytą, przez rzekę śmierci, tak i ty wróć cało
w przystań Uruku!
Jak on zyskał przyjaźń ptaka Imdugud, którego słowo nieod-
wrotne, który los orzeka, jak on ptasim dzieciom w gnieździe siedzącym dał zjeść tłuszczu, miodu i chleba, dzióbki im ubarwił
i wieńce włożył, za bóstwa uznał, iż mu pomógł Imdugud: tak

i ty sobie zdobywaj przychylność tych, co drogę nieprzebytą
przejść ci pomogą! Jak on sam do Isztar w mieście Aratta dotarł,
dla Uniku pomoc pozyskał, złowił rybę czarodziejską, dzbany
ulepił, biegłych w rzemiośle w gród Uruku sprowadził, iżby
miedź i kamień jęli obrabiać, od murów Uruku zgraję dzikich
Martu odwrócił: tak i ty samowtór obyś tam dotarł, dokąd
zmierzasz!
Wróć i cedru przynieś dla wrót Uruku!
Znów się wyprawiwszy w miasto Aratta stanął Lugalbanda
pod górą Hurrum. Wtem słabość nań spadła, stał się podobny
takiemu, co odszedł w daleką drogę. Towarzysze w stepie go
porzucili, tylko chleb i wodę z nim postawili, broń u boku jego
położyli.
Zlitował się nad nim Szamasz słoneczny, próśb jego wysłu-
chał, pokarm życia w usta mu włożył, w usta Lugalbandzie wlał
napój życia. Żył więc Lugalbanda w stepach bezludnych, na pu-
stych wyżynach, trawą się żywił, zabijał niedźwiedzie, hieny
i lwy, lamparty i tygrysy, jelenie i sarny, dzikie bydło i zwierzynę
stepową, jadł ich mięso, ciało swe ich skórą okrywał. Aż sen
ujrzał. Szamasz mu przykazał byka dzikiego ubić, tłuszcz sobie
złożyć. Zaledwie świtu co nieco w rozbrzasku, powstał Lugal-
banda i byka ubił, tłuszcz złożył w ofierze przed Szamaszem,
koźlę takoż zabił, dół krwią jego napełnił, mięso w stepie roz-
rzucił.
Jak szli towarzysze z powrotem z Aratty, patrzą: Lugalbanda
sam żyje w stepie! Przeto do Uruku wraz z nimi wrócił. Tak ty,
Gilgameszu, składaj ofiary! Nigdy nie zapomnij o Lugalbandzie!
Ty strzeż towarzysza, Enkidu, chroń przyjaciela, przez rowy
przenosić masz jego ciało! Wspólną radą króla ci powierzamy!
Kiedy wrócisz, nam władcę poruczysz.
Enkidu otwarł usta i rzekł do Gilgamesza:
Skoro iść zamierzyłeś, to ruszaj w drogę, nie bój się wyprawy,
polegaj na mnie. Doskonale znam jego siedzibę i drogi, po któ-
rych chadza Humbaba. Odpraw tych doradców! Nie bój się!
Naprzód! Wnijdziesz w bór cedrów, sławę swoją utwierdzisz,
gdzie imiona wymawiano, swoje wymówisz. Imię twoje będzie
krajami wstrząsać! Bezpieczny jest idący ze mną. Niech się
spełni, coś do nich powiedział, na drodze obranej z chętnego
serca!

Starsi, te słowa usłyszawszy, puścili męża w daleką wyprawę:
Idź, Gilgameszu, niech bogini cię strzeże, niechaj bóg twój
idzie u twego boku, Szamasz niech ci wskaże właściwą drogę,
niech ci do zwycięstwa drogę oświeca! Niech cię Szamasz pro-
wadzi bezpieczną drogą i z powrotem przywiedzie w przystań
Uruku!
Otwarł usta swoje Gilgamesz i powiada, i rzecze do Enkidu:
Chodźmy, przyjacielu, do świątyni Egalmah, przed oczy
Ninsun, wielkiej władczyni! Ninsun mądra, wszystko wiedząca,
wskaże naszym stopom rozumną drogę.
Za ręce się wzięli dwaj przyjaciele, Gilgamesz i Enkidu, po-
szli w Egalmah, przed oblicze Ninsun, wielkiej władczyni.
Przystanął Gilgamesz. Wszedł do jej domu.
Zamierzyłem, Ninsun, pójść na wyprawę w drogę daleką, kę-
dy mieszka Humbaba! W niewiadomą bitwę iść się wybieram,
w nieznaną drogę zamierzam wyruszyć. Aż tam zajdę, aż stam-
tąd wrócę, aż dotrę do borów cedrowych, aż ubiję okrutnego
Humbabę i wypędzę ze świata wszelakie zło, ty, Ninsun, szaty
oblecz godne twojego ciała i kadzidło dla Szamasza postaw przed sobą.
Słów syna swojego, Gilgamesza, ze smutkiem słuchała wład-
czyni Ninsun. Weszła Ninsun do swego domostwa, korzeniem
mydlanym umyła ciało, szaty przyoblekła godne jej ciała, na-
pierśnik włożyła godny jej piersi. Spowita w przepaskę, odziana
w kołpak, szatę długą wlokąca po ziemi, czystą wodą ziemię
spryskała, weszła po stopniach, na szczyt wieży wstąpiła. Wszedłszy zapaliła przed Szamaszem kadzidło, ofiarę uczyniła, przed Szamaszem ręce podniosła:
Dlaczegoś mi za syna dał Gilgamesza, serce niespokojne
w pierś mu włożywszy? Oto go dotknąłeś i pójdzie daleką drogą,
kędy mieszka Humbaba! W niewiadomą bitwę iść się wybiera,
w nieznaną drogę zamierza wyruszyć! Dopóki idzie, dopóki nie
wrócił, dopóki nie dotrze do puszcz cedrowych, póki nie ubił
okrutnego Humbaby i zła wszelkiego, co go nienawidzisz,
z świata nie wygnał w ów dzień, kiedy ty mu swój znak objawisz, dopóty niech ci nie ulegnie Aja, twa oblubienica! Niech ci odmawia i tak przypomina, iżbyś go powierzał strażnikom nocy w czas wieczorny, gdy w dom swój odchodzisz! Niech go wtedy chromą zastępy Anu i Sin, księżyc, ojciec Szamasza! Niech przed

Gilgameszem kroczy Enkidu, który chadzał po górach, który
zna ścieżki. Z gór się zjawił i biegał po górach, z dzikim bydłem i
wyrastał na puszczy. Zanim się to spełni na Enkidu, co go czeka, i
iż martwy na wieki leżeć będzie przed wschodem słońca u Anun
nakich, w krainie umarłych, syna mego, Gilgamesza, jemu po-
wierzam! Kiedy wróci, mnie syna poruczy. W bitwę niewia-
domą iść się wybiera, w drogę nieznaną zamierza wyruszyć mój
syn, Gilgamesz, wziąwszy Enkidu z sobą. Dotknij przeto Enkidu,
iżby szedł przed nim chronić towarzysza, strzec przyjaciela,
póki idzie Gilgamesz, póki nie wrócił, dopóki nie dotrze do puszcz
cedrowych, póki nie ubił srogiego Humbaby i zła wszelkiego nie
wygnał ze świata! Gilgamesza Enkidu niech nie odstąpi! Czy
dzień przejdzie, niech go nie odstąpi, czy miesiąc przejdzie,
niech go nie odstąpi, czy rok przejdzie, niech go nie odstąpi!
Zgasiła kadzidło. Skończyła modły. Enkidu przywołała i tak
mu wieści:
Enkidu mocny, nie z mojego sromu zrodzony! Synem mym
jesteś jak podrzutki w świątyni. Obwieszczam ci, iż poświęcony
jesteś Gilgameszowi, jak służebne w świątyni, jak starsze z ka-
płanek, jak nierządnice i jak dziewki bezdzietne święcone bogu.
Na szyi Enkidu czar zawiesiła:
Oto powierzyłam ci syna swego! Kiedy wrócisz, mnie syna poruczysz.
Za ręce go wzięły małżonki boga, córki boga jęły sławić En-
kidu.
Jam jest Enkidu, wziął mnie z sobą Gilgamesz, wziął mnie,
Enkidu, z sobą na wyprawę Gilgamesz. Pójdę z nim w bitwę nie-
wiadomą, z nim razem wyruszę w drogę nieznaną. Dopóki idzie,
dopóki nie wrócił, dopóki nie dotrze do puszcz cedrowych:
czy dzień przejdzie, nie odstąpię go, czy miesiąc przejdzie, nie
odstąpię go, czy rok przejdzie, nie odstąpię go!
Przekroczył Gilgamesz wrota cedrowe. Poszli obaj. Złożyli
ofiary. Enkidu kadził w przybytku Szamasza. Gilgamesz w Egal
mah palił kadzidło. Zwrócili się tyłem do brzegu wody.

                 TABLICA CZWARTA
Co DWADZIEŚCIA WIORST kęs jeden odłamywali. Co trzydzieści
wiorst popas czynili. Pięćdziesiąt wiorst uszli jednego dnia,
w trzy dni przeszli drogę miesiąca i dni piętnastu. Na każdym
noclegu przed Szamaszem studnie kopali.
Wstał Gilgamesz i mówi z przyjacielem:
Nie wołałeś mnie, przyjacielu? Co mnie zbudziło? Nie tknąłeś
mnie? Dlaczego więc się wzdrygnąłem? Wejdź na skały, spoj-
rzyj, czy się co nie stało? Oto mnie sen boski odleciał. Przyja-
cielu, widziałem widzenie senne, tak mi ciężko, tak straszno
i smutno! Ze stepowymi bykami się zwarłem, od ich ryku z ziemi słup pyłu powstał, drżenie mnie opadło, w gardle mi zaschło.
Jeden byk mnie od innych zasłonił, za pas chwyta, co mi biodra
otaczał, z ciżby mnie wyrwał, postawił na ziemi. Wtem mąż
jakiś podszedł, bukłak niosący, wodą mnie orzeźwił czystą
z bukłaka.
W stepie zrodzonemu znana jest mądrość. Enkidu przyjacie-
lowi tak sen wykłada:
Ten bóg, przyjacielu, na któregośmy się wybrali, nie jest ci
on bykiem, wszystko w nim dziwne! Byk w śnie twoim to świetny
Szamasz rękę podający tobie w potrzebie. Ten, co cię orzeźwił
wodą z bukłaka, to twój bóg, Lugalbanda, on cię zaszczycił!
Bardzo mnie twój sen uradował. Trzymajmy się razem i czyn
spełnimy, co nie pójdzie w niepamięć po śmierci!
Znów nazajutrz ruszyli w drogę. Co dwadzieścia wiorst kęs
jeden odłamywali, co trzydzieści wiorst popas czynili.
Wykopali studnię przed Szamaszem.
W objęcia się wzięli, na nocleg legli, ludziom dany sen ich
pokonał. Wpośród nocy sen jego się przerwał, wstał Gilgamesz
i mówi z przyjacielem:

Nie wołałeś mnie, przyjacielu? Co mnie zbudziło? Nie tknąłeś
mnie? Dlaczego więc się wzdrygnąłem? Enkidu, przyjacielu
mój, sen wśród nocy widziałem, to już drugi sen, jaki widziałem.
W wąwozie górskim staliśmy ze sobą, wtem runęła góra, mnie
powaliła, nogi mi przygniotła, wstać mi nie daje, myśmy przed
nią jak komary w sitowiu. Aż tu światłość rozbłysła, mąż mi się
zjawił w świecie najpiękniejszy swoją pięknością. Spod góry mnie
dostał, wodą napoił, serce we mnie się uspokoiło, stanąć dał mi
nogami na ziemi.
W stepie zrodzonemu znana jest mądrość. Enkidu przyjacie-
lowi tak sen wykłada:
Twój sen, przyjacielu, szczęście nam wieści, sen twój cenny,
choć wiele w nim strachu. Przyjacielu mój, góra, którą w nim widziałeś, toć jest Humbaba. Dopadniemy Humbaby, razem go ubijemy, trupa jego rzucimy na pohańbienie.
Znów nazajutrz ruszyli w drogę. Co dwadzieścia wiorst kęs
jeden odłamywali, co trzydzieści wiorst popas czynili.
Wykopali studnię przed Szamaszem.
Wstał Gilgamesz, do studni się zbliżył, mąki najprzedniejszej
wsypał do studni:
Góro! daj mi w nocy widzenie senne!
Przepowiednią go Szamasz obdarzył. Wiatr się zerwał i chło-
dem powiało. Przyjaciela ułożył, sam stał na straży. Jako jęcz-
mień górski głowę pochylił, brodę wsparł Gilgamesz na jego
biodrze, sen na ludzi spływający nań upadł. Wpośród nocy sen
jego się przerwał, wstał Gilgamesz i mówi z przyjacielem:
Nie wołałeś mnie, przyjacielu? Co mnie zbudziło? Nie tknąłeś
mnie? Dlaczego więc się wzdrygnąłem? Czy bóg nie przeszedł?
Czemu ciało me płonie? Przyjacielu, trzeci sen zobaczyłem i wi-
dziany przeze mnie sen cały straszny, w drżenie wprawiający!
Niebo krzyczało, ziemia grzmiała, dzień zamarł i nastała ciem-
ność, lśniła błyskawica i płomień łyskał, chmury były gęste,
śmierć z nich siekła ulewą! Wygasł ogień, pioruny pogasły,
z walącej się góry pozostał popiół. Z gór w step zejdźmy,
trzeba nam się naradzić!
Pojął Enkidu lęk Gilgamesza. Otwarł usta i sen jego wykłada:
Sen twój, Gilgameszu, wielce mnie cieszy. Ciężka będzie bit-
wa, ubijemy jednak w końcu Humbabę. Nie bój się! Naprzód!
Wspomnij na to, coś wyrzekł w Uruku! Ruszaj naprzód, przy-

stąp, ubij Humbabę, niechaj wszystek świat ludzki usłyszy, jako
silna z ciebie odrośl Uruku!
Z ust przyjaciela słowo słysząc Gilgamesz znów polegać za-
czął na swojej sile.
Nuże naprzód, przystąp, iżby nie uszedł, w las się nie za-
głębił, od nas się nie skrył! Strojów strasznych siedem na szyję
wkłada, już jeden przyodział, sześć jeszcze zdjętych!
Jak byka rozszalałego rozległ się tętent, jak byk bujny po zie-
mi zawietrzył, strażnik lasów odkrzyknął z daleka, wrzasnął po
raz pierwszy na całe gardło. Strażnik lasów zakrzyknął z daleka,
wrzasnął po raz drugi na całe gardło. Wrzask Humbaby z dala
jak grzmot się rozległ, ryknął po raz trzeci na całe gardło i jako
byk wściekły w bór wbiegł Humbaba, wpadł do swojej cedrowej
siedziby.
Rozwarł usta Enkidu i rzekł do Gilgamesza:
Lepiej, przyjacielu, nie wchodźmy w puszczę! Rąk mych ki-
ście osłabły, oniemiało moje przedramię.
Gilgamesz usta otwarł i rzecze do Enkidu:
Zaliż tacy, przyjacielu, podli będziemy? Tyleśmy już gór
groźnych przeszli, czyż się bać będziemy tej, co przed nami?
Wszystkie góry przeszedłszy i tę przejdziemy! Walk wiele wi-
działeś, bitw jesteś świadom, lwy walczyłeś, byków się nie lęka-
łeś! Mnie się trzymaj i nie bój się śmierci! Nieś serce do bitwy
jak wielki bęben! Niech się ocknie ramię twe oniemiałe, niech
od kiści rąk twych słabość odbiegnie. Nie stój, przyjacielu, ra-
zem w bór wkroczmy! Serce swe umocnij do bitwy, zapomnij
o śmierci, nie kryj się z tyłu! Mąż potężny a przodem idący,
silny mąż, prędki a przezorny, ciało swe uchroni, towarzysza
takoż ustrzeże. Choćby i polegli, imię zostawią!
Tak dotarli do góry zielonej. Słowa ich umilkły. Obaj stanęli.

                   TABLICA PIĄTA
PRZYSTANĘLI I DZIWIĄ SIĘ puszczy, widzą cedrów ogromną wyso
kość, wypatrują wokół leśnych przesmyków, gdzie Humbaba chodząc krok swój odcisnął. Drogi proste! ścieżki stopie sposobne!
Widzą górę cedrów, mieszkanie bogów, tron śmiertelnej Irnini.
Przed górą cedry pysznie się wznoszą, cień ich dobry i wielce
przyjemny. Porosły w nim ciernie, porosły krzaki, pod cedrami
wonny rósł oleander.
Uszli jedną wiorstę i zabłądzili. Drugim razem przeszli dwie
trzecie wiorsty i zabłądzili.
Szli po raz trzeci.
Dwadzieścia wiorst przeszli w boru cedrowym. Siedem gór
przebrnąwszy pod wysokim cedrem stanęli. Podeszli w podziwie.
Znalazł Gilgamesz cedr swojego serca. Nie widzieli jeszcze ta-
kiego cedru. Podziwiają drzewo na wrota zdatne do przybytku
Szamasza w Uruku. Sześć prętów powinny mieć na wysokość,
dwa pręty na szerokość, jeden pręt sztaba, ucho i zatyczka mie-
rzyć powinny. Z cedru je sporządzą biegli w rzemiośle w mie-
ście Nippur, w grodzie świętym Ellila. Oto wrota, które niebieski
Szamasz pragnie mieć w przybytku swoim, w Uruku. Takie jest
pragnienie w sercu Szamasza.
Jął się tedy miecza dłonią Gilgamesz, z pochwy go wydobył,
rzekł do Enkidu:
Niech wychodzi strażnik! Ty z tyłu stąpaj! Miecz masz jak
i mój miecz: nie bój się śmierci! Gdzież się skrył przed nami
srogi Humbaba? Nie poszedł na ciebie, nie poszedł na mnie, my
na niego pójdziemy! Niechaj nam Ellil cedru na wrota pozwoli
narąbać! Pójdź ostęp rozewrzeć, gdzie mieszka Isztar wśród
zmarłych władna, śmiertelna Irnini!
Otwarł usta Enkidu i powiada do Gilgamesza:

Pójdźmy na Humbabę, tak, przyjacielu! Wkroczmy do sie-
dziby jego jeden za drugim! Przez obawę swoją mogę cię zgu-
bić. Oby cios oręża mego był trzykroć celny! Tyś mi powierzo-
ny. Jam jest Enkidu! Wziął mnie z sobą na wyprawę Gilgamesz.
Mieli u pasa topory ciesielskie. Wziął Enkidu topór. Zaczął
cedr rąbać.
Ledwie łoskot usłyszał Humbaba, gniew nim zatrząsł:
A któż to się zjawił? Kto drzewa bezcześcił z gór mych zro-
dzone, kto cedr śmiał rąbać?
Rzecze do nich Szamasz słoneczny z nieba:
Ruszajcie na niego! Nic się nie bójcie!
Aż tu Gilgamesza opadła słabość, w nagły sen zapadł i sen go
pokonał. Legł na ziemi, wyciągnął się niemy, jakby w snach po-
grążony. Enkidu go dotknął, Gilgamesz nie wstał, Enkidu prze-
mawiał, on nic nie odrzekł.
Ty, który leżysz, który leżysz, panie Gilgameszu, władco Kul
labu! Czyli długo jeszcze tak leżeć będziesz? Kraj górski ściem-
niał i cieniem się okrył, oto zmierzch się zatlił. Szamasz już od-
szedł! Głowa jego zgasła na łonie Ningal, macierzy Szamasza.
Długo jeszcze leżeć tak będziesz? Obym ja, towarzysz, co z tobą
poszedł, nie czekał na ciebie u gór podnóża! Oby matce, która cię
zrodziła, żałoby sprawiać nie przyszło w Uruku, oby jej nie gnali
na środek miasta!
Usłyszał Gilgamesz. Włożył napierśnik zwany głos walecz-
nych, wagi syklów trzydziestu, narzucił go jakby lekkie odzienie,
cały się nim okrył. Zaparł się, stanął, jak byk pysk pochylił, po
ziemi wietrzył, zębami swoimi wstrząsnął ze zgrzytem.
Przez życie mojej matki Ninsun, z której łona wyszedłem,
i mego ojca, czystego Lugalbandy! Niech będę jak dziecię za-
chwyt budzące, na łonie siedzące matki mojej, Ninsun, co mnie
zrodziła!
Rzekł po wtóre Gilgamesz:
Przez życie mojej matki Ninsun, z której łona wyszedłem,
i mego ojca, czystego Lugalbandy! Aż ubijemy tego męża, jeśli
jest mężem, tego boga, jeżeli jest bogiem: drogi raz obranej do
kraju żywych już nie obrócę do miasta Uruku!
Przemówił doń Enkidu, wierny towarzysz, pożałował życia
i tak doń rzecze:
Nie znasz, przyjacielu mój, tego męża i dlatego ci przed nim

niestraszne. Mnie on znany i przeto się lękam. Zęby ma Hum-
baba jako kły smoka, lwa oblicze, w starciu jest jak potop! Przed
czołem jego, co jednako żre drzewa i trzcinę, nikt się ostać nie
zdoła! Na czubku ogona swego i członka ma dwa łby wężów
jadowitych. Ty wejdź, przyjacielu, do kraju żywych, a ja do
miasta Uruku powrócę. Matce twej powtórzę czyny twe świetne,
aż się twa macierz zaśmieje z radości. Potem jej wynik dla ciebie
śmiertelny opowiem, aż się łzą gorzką zaleje.
Rozwarł usta Gilgamesz i rzekł do Enkidu:
Nie będą innych na moim pogrzebie zabijać, ładowna łódź nie
zatonie, czechła potrójnego dla mnie nie przytną. Nie będzie
moich żałoba przygniatać, nie zapłonie stos w moim domo-
stwie i nie będzie moja chata spalona. Ty mnie pomożesz, ja
tobie pomogę: cóż złego może nas dwóch spotkać? Skoro już
zatonie, skoro zatonie łódź z Magan i z Dilmun, świetność
z Magilum, w łodzi istot żywych, w łodzi zachodu wszystko
musi spocząć, co wyszło z łona. My naprzód idźmy, na wroga
swojego oczy obróćmy! Gdy naprzód pójdziemy, jeśli serce
trwożne, zbędziesz się trwogi, jeśli strach będzie, pozbędziesz
się strachu. W napierśniku okutym idź, ruszaj naprzód! Kto
bitwy nie spełnił, nie zna spokoju.
Jeszcze nie podeszli nawet o wiorstę, jak z siedziby z cedru
wyszedł Humbaba. Oko nań położył, swe oko śmierci, głowę nań
schylił i głową potrząsał. Aż zapłakał Gilgamesz. Łzy po jego licu pociekły.
Do Szamasza niebieskiego woła Gilgamesz:
Daj mi sprzymierzeńców mocnych, Szamaszu! Jakże bez nich
zagłady uniknę? Posłuszny ci byłem, świetny Szamaszu, drogą
swoją szedłem z chętnego serca!
Wysłuchał Gilgamesza niebieski Szamasz.
Wielkie wiatry się zerwały przeciw Humbabie. Pierwszy hura-
gan, drugi wicher północny, trzeci trąba powietrzna, czwarty
burza piaskowa, piąty wiatr mroźny, szósty nawałnica, siódmy
wicher piekący. Pierwszy lew, drugi jadowita żmija, trzeci smok,
czwarty płomień rozgorzały, piąty wąż wściekły, co serce od-
wraca, szósty potop zgubny, co kraj zalewa, siódmy piorun
prędki a nieodwrotny. Siedem wiatrów na niego napadło i wszy-
stkie dmuchają w oczy Humbabie. W przód nie może postąpić.
W tył nie może ustąpić.

Przeląkł się Humbaba. Krzyknął Humbaba:
Co to za jedni, mężowie z wyglądu, z bóstwami walczący?
Rozwarł usta i rzecze Gilgamesz:
Przez życie mojej matki Ninsun, z której łona wyszedłem,
i mego ojca, czystego Lugalbandy! Otom w kraju żywych znalazł
twoją siedzibę. Ręce moje słabe, oręż mój wątły przeciwko tobie
aż tutaj przyniosłem. Teraz wtargnąć myślę w twój dom cedrowy.
Cisnął w nich Humbaba pierwszy swój błysk okropny, oni po
skoczyli, ścięli gałęzie, razem je związawszy u stóp góry złożyli.
Cisnął w nich Humbaba drugi swój błysk okropny, oni posko-
czyli, ścięli gałęzie, razem je związawszy u stóp góry złożyli.
Cisnął w nich Humbaba trzeci swój błysk okropny, oni posko
czyli, pień przerąbali, z boków obciosawszy u stóp góry złożyli.
Cisnął w nich Humbaba czwarty swój błysk okropny, oni po-
skoczyli, pień przerąbali, z boków obciosawszy u stóp góry zło-
żyli. Cisnął w nich Humbaba piąty swój błysk okropny, oni po-
skoczyli, pień przerąbali, z boków obciosawszy u stóp góry zło-
żyli. Cisnął w nich Humbaba szósty swój błysk okropny, oni
poskoczyli, pień przerąbali, z boków obciosawszy u stóp góry
złożyli.
Kiedy siódmy błysk dobiegał kresu, wspiął się Gilgamesz do
jego sypialni jako wąż na przystań, kędy łódź wiezie wino.
W twarz go chlasnął, jakby kto całował! Humbaba z trwogi
zadzwonił zębamij ręce mu zadrżały. Twarz w twarz stanęli.
Wspaniałe było oblicze Humbaby. Jak byk z gór pojmany,
z pierścieniem w nozdrzach, jak wojownik w jeńce wzięty, w łok-
ciach spętany, zbliżył się Humbaba zbladły, łzy mu z ócz ciekną,
do tyłu się umknął przed Gilgameszem:
Chcę ci, panie Gilgameszu, słowo powiedzieć! Nie znałem
matki, co dala mi życie, i ojca nie znałem, co mnie wychował.
Dano mi się zrodzić tu z góry Hurrum i samotnie, prostakowi,
w górach zamieszkać! Ellil mnie uczynił strażnikiem lasów!
Godzi ci się, Gilgameszu, byś mnie oszczędził! Ty będziesz pa-
nem, a ja niewolnikiem! Cedrów ci narąbię, z mych gór zrodzo-
nych, wzniosę ci bez liku domów cedrowych!
Ozwał się Humbaba do Gilgamesza, na niebiańskie życie klął
go Humbaba, na ziemskie, na życie krainy zmarłych. Za rękę go
chwycił, w dom swój prowadzi, aż w swym sercu litość poczuł
Gilgamesz. Usta otwarł i rzecze do przyjaciela:

Enkidu! zaliż ptak w sidła złowiony wrócić nie powinien do
swego gniazda? Zaliż jeniec nie powinien wrócić do swojej
matki?
Enkidu przerwał mu i rzecze:
Gdybyś ty był tym schwytanym, już byś nie wrócił do matki.
Nawet i najwyższy mąż, nieroztropny, przed losem nie ujdzie!
Pożre go Namtar, złych losów wysłannik, co nie czyni różnic
pomiędzy ludźmi. Jeśli ptak złowiony wróci do gniazda, jeśli
jeniec do matki powróci: wówczas ty nie wrócisz, mój przyja-
cielu, do miasta, do matki, co cię zrodziła.
Otwarł usta i rzecze Humbaba:
Enkidu! złe słowo w duszy twej wzeszło, wrogie a nieszczęsne
słowo powiadasz, ty, najemnik za jadło najęty, co się drugich
trzymasz! Stąd masz złe myśli. Przez zazdrość rzekłeś do niego
te słowa.
Enkidu rzekł do Gilgamesza:
Słów nie słuchaj, które wyrzekł Humbaba! Nie lża ci zostawić
żywym Humbaby! Jego nienawidzi Szamasz niebieski! Ubić
musisz srogiego Humbabę i wszelakie zło wygnać ze świata,
Szamaszowi wrogie, w ten dzień, gdy Szamasz, bóg słońca, znak
swój ci objawił!
Rzecze doń Gilgamesz, do Enkidu:
Jeślibyśmy Humbaby dopadli, promienie jego przepadną
w zamęcie, promienie pogasną i blask się zaćmi.
Rzekł doń Enkidu, do Gilgamesza:
Schwytaj ptaka, przyjacielu, dokąd wtedy umkną pisklę-
ta? Później poszukamy boskich promieni, gdy się jak pisklęta
w trawie rozbiegną! Najpierw jego znowu uderz, a sługi po-
tem!
Jak usłyszał Gilgamesz słowa towarzysza swego, Enkidu, jak
w ręku wzniósł bojowy topór, wyrwał swój miecz zza pasa, jak
po szyi go rąbnął Gilgamesz, a przyjaciel, Enkidu, cios drugi
zadał! Od trzeciego ciosu runął Humbaba, promienie jego
uciekły w zamęcie, na ziem zwalili strażnika Humbabę.
Na dwie wiorsty wokół jęknęły cedry: wraz z nim Enkidu
zwalił bór cedrów.
Powalił Enkidu strażnika lasów, na którego słowo Labnanu
i Saria się trzęsły. Spokój się stał w tych wielkich górach, na
szczytach górskich się spokój uczynił.

Pobił moce wszystkie cedrów strzegące. Rozbite zginęły błyski Humbaby.
Gdy wszystkie siedem już uśmiercił, zdjął sieć bojową i miecz
wagi ośmiu talentów, ciężar ośmiu talentów zdjął z jego ciała i las rozwarł, Anunnakich skrytą siedzibę, bóstw, które władną w krainie umarłych.
Rąbie las Gilgamesz. Karczuje pnie Enkidu.
Enkidu był mówił do Gilgamesza:
Rąb teraz a zabijaj cedry, przyjacielu mój, Gilgameszu! Nic
się nie bój! Powieś w pasie topór bojowy, przed Szamaszem
chłodną wodę wylewaj! Cedry spławimy po rzece Purattu.
Podjęli z powrotem trupa Humbaby i na pohańbienie precz
go cisnęli łeb oddawszy. Zło z świata wygnali. Posłali Humbabę
przed wielkich bogów, iżby go sądzili Ellil i Ninlil, małżonkowie władni ziemią i wiatrem. Anunnaki go porwali sądzący zmarłych.
Tak ubili okrutnego Humbabę dwaj mężowie waleczni, Gil-
gamesz i Enkidu. Na włóczni dźwignęli głowę Humbaby.
Ellilowi głowę jego ponieśli, ziemię przed Ellilem ucałowaw-
szy, przed obliczem Ellila ją położyli. Ujrzawszy głowę straż-
nika Humbaby Ellil się rozgniewał i tak do nich krzyknął:
Coście uczynili?
I rzekł przekleństwo:
Niech oblicza wasze ogień ogarnie! Niechaj wasze jadło ogień
pożera, niechaj wodę waszą ogień wypije!
Uniósł więc Ellil z siedziby Humbaby jego błyski wzniosłe,
błyski okropne. Pierwszy błysk złączył z wielką rzeką, drugi
błysk złączył z burzą południową, trzeci błysk złączył z gromem, co mieszka w chmurach, czwarty błysk złączył z groźnym lwem, piąty błysk złączył z barbarzyństwem, szósty błysk złączył z wielką górą, siódmy błysk złączył z panią Nungal, córką Irnini z krainy umarłych, biegnącą jak burza, straszną jak potop.

                    TABLICA SZÓSTA
Z BRUDU SIĘ OBMYŁ, oręż swój oczyścił, na kark sobie kędziory
odgarnął, strój plugawy zrzucił, w czysty się odział. W suknię
świetną się ubrawszy, w biodrach się przewiązawszy, kołpak swój
królewski włożył Gilgamesz.
Aż na piękność Gilgamesza sama boska Isztar oczy podniosła.
Pójdź ku mnie, Gilgameszu, oblubieńcem mym zostań! Nasie-
nia z ciała swego użycz mi w darze! Ty mi jeden bądź mężem,
ja twoją żoną! Złoty wóz każę dla ciebie zaprzęgać, wóz ze złota
i z lapis lazuli, o złotych kołach, o sterczących rogach z elektru,
niech ci zaprzężone będą burze, muły ogromne! Wnijdź w nasze
domostwo w cedru wonności! Gdy w nasze domostwo wstępo-
wać będziesz, niech stopy twe całuje wnętrze baszt bramnych,
gdzie nędzarze mieszkają i tron wzniesiony! Niech klękną pa-
nowie, władcy, książęta, niech w dani ci niosą dar wzgórz i rów-
nin! Kozy twoje niech trojaczki rodzą, owce bliźnięta, niech
twój osioł juczny muła prześcignie, konie w twym zaprzęgu
niechaj pysznią się w pędzie, woły w jarzmie twym niech sobie
nie mają równych!
Otwarł usta Gilgamesz i rzecze, boskiej pani Isztar wieści
Gilgamesz:
Gdybym cię za żonę wziął, czym ci odpłacę? Czy dam ci suk-
nie? Czy olej dla ciała? Czy miałbym cię chlebem sycić i karmić,
chlebem cię pożywić godnym bogini, napitkiem napoić godnym
władczyni? Lepiej lica swe pięknie umaluj i na rojnych ulicach
przebywaj, ciało swe w powabne suknie odziewaj, niechaj cię
tam weźmie, ktokolwiek zechce! Tyś koszyk z żarem gasnący,
gdy zimno, drzwi poślednie, nie chroniące od burz i wiatrów,
zamek, co grzebie pod sobą walecznych, słoń, co czaprak swój
zrzuca i depce, smoła, która brudzi niosącego, bukłak dziurawy,

co moczy niosących, głaz wapienny, który ścianę kruszy cięża-
rem, taran, który wprowadzono w kraj nieprzyjaciół, sandał,
który chodzącemu stopę obciera. Któremuż z kochanków swych
byłaś wierna? Kto twój pasterz? Kto ci się podobał? Niechże ci
wyliczę, Isztar, twych gachów!
Miłośnika młodości twojej, Dumuzi, w kraju zmarłych zosta-
wiłaś za siebie w okup, rok po roku na płacz go skazałaś.
Był też miłośnikiem twoim pstry ptak, pastuszek, tyś go odmieniła, uderzywszy, skrzydła mu przetrąciła, teraz w rowach krzyczy:
Kappi! moje skrzydełka!
Był też twym kochankiem lew świetny z siły: wykopałaś pod
nim dołów siedem i siedem. Miłowałaś też ogiera pysznego w bitwach: przeznaczyłaś mu bicz, rzemień i kij dźgający, siedem
wiorst go do cwału zmuszałaś, wodę, którą najpierw zmącił, pić
mu dawałaś, jego matkę Silili na płacz skazałaś. Później pasterza
kóz kochałaś, co słał ci placki w popiele pieczone, dzień w dzień
ci zarzynał ssące koźlątko: uderzywszy w wilka go przemieniłaś,
iż jest od własnych pastuszków ścigany, od psów własnych
po zadzie kąsany. Sadownika pokochałaś też, Iszullanu, który
strzegł drzew Anu, twojego ojca, ciągle ci daktylów kiście przy-
nosił, dzień w dzień daktylami stół twój upiększał: oczy nań
podniosłaś i do niego blisko podeszłaś.
Ach, mój Iszullanu, zażyjemy z tobą twojej męskości! Sięg
nijże tą swoją dłonią, dobądź ją i tknij naszego sromu!
Odpowiedział tobie Iszullanu:
Czego ty znów żądasz ode mnie? Czy nie piekła moja matka czy dość nie jadłem, iżbym miał teraz pożywać od ciebie tego chleba zły smród i plugastwo? Czyż trawa zgrzebna od chłodu osłoni?
Usłyszawszy odeń taką odpowiedź, uderzywszy, w robaka go
przemieniłaś, pobyt przeznaczyłaś mu w ziemi, na światło nie
wyjść mu; do czystych wód nie zejść. Ze mną kochając tak samo
postąpisz.
Isztar te słowa usłyszawszy rozgniewała się, wstąpiła w niebo.
Wstąpiwszy w niebo zapłakała Isztar przed swym ojcem, przed
Anu, przed macierzą, przed Antu, łzy jej pociekły:
Ojcze! Gilgamesz obelgę mi zadał, wyliczył Gilgamesz moje
sprośności, wszystkie smrody moje, wszystkie plugastwa!
Anu otwarł usta i tak powiada, i tak rzecze do niej, do pani
Isztar:

Czy nie ubliżyłaś sama władcy Gilgameszowi, iż wyliczać jął
Gilgamesz twoje sprośności, wszystkie smrody twoje, wszystkie
plugastwa?
Isztar usta otwarła i rzecze, i powiada do swojego ojca, do Anu:
Stwórz mi, ojcze, bykołaka, iżby tego Gilgamesza uśmiercił!
Tchnij zuchwalstwo w Gilgamesza wobec zagłady! Jeśli nie
uczynisz mi bykołaka, strzaskam wrota kraju, skąd się nie wraca,
skruszę podwoje krainy umarłych, rozbiję odrzwia, zasuwy zdruzgocę, martwych podniosę, iżby żywych objedli, od żywych liczniejsi staną się zmarli.
Anu otwarł usta i tak powiada, i tak rzecze do niej, do pani
Isztar:
Jeśli bykołaka u mnie wyprosisz, tedy nastąpi w krainie Uruku
siedem lat plew i pustych kłosów. Ziarna dla ludzi powinnaś
nazbierać, dla bydła powinnaś rozplenić trawy.
Isztar usta otwarła i rzecze, powiada do swojego ojca, do Anu:
Nasypałam już ziarna dla ludzi, dla bydła wywiodłam paszy
obfitość. Jeśli nastąpi w krainie Uruku siedem lat plew i pustych
kłosów, nazbierałam już ziarna dla ludzi, trawy dla bydła stwo-
rzyłam do syta. Teraz pomścij mnie, teraz go pokarz, stwórz
mi bykołaka na Gilgamesza! Niech wściekłego bykołaka prycha-
nie słyszę!
Kiedy Anu te słowa usłyszał, spełnił prośbę, stworzył jej byko-
łaka. Isztar go pognała z nieba na ziemię. Kiedy dopadł bykołak
Uruku, kiedy spadł na ziemię, chrapiący wściekle, cwałem zbiegł ku wielkiej rzece Purattu, w siedmiu łykach ją wychłeptał i rzeka wyschła. W pędzie Enkidu bykołaka pochwycił, za kiść u ogona chwycił potwora. Od chrapnięcia jego dół się uczynił, w dół ru- nęło stu mężów z Uruku, od drugiego chrapnięcia dół się uczynił, w dół runęło dwustu mężów z Uruku. Za trzecim chrapnię ciem tchnął na Enkidu. Zgiął się Enkidu w biodrach. Skokiem się porwał Enkidu, za róg bykołaka uchwycił, bukołak w oblicze bryznął mu śliną, ogonem chlasnął i łajnem go zbryzgał. Otwarł usta Enkidu i powiada, rzecze do Gilgamesza:
Pysznimy się, przyjacielu, naszą odwagą. Na taką obelgę cóż
odpowiemy?
Otwarł usta Gilgamesz i powiada, rzecze do Enkidu:
Przyjacielu, widziałem jego wyczyny, potęga potwora nam nie
jest groźna. Serce z niego wyrwę, przed Szamaszem położę,

ubijemy z tobą bykołaka, stanę nad nim na znak zwycięstwa, olej
w rogi jego wleję, dam Lugalbandzie! Ty go uchwyć za kiść
u ogona, ja między rogami, szyją a głową miecz mu wrażę,
uśmiercę potwora!
Pognał Enkidu, bykołaka nawrócił, za kiść ogona przypadłszy
go chwycił, za ogon go złapał, w pędzie przytrzymał. A zasię
Gilgamesz jął się potwora jako śmiałek wroga, jak rzeźnik byka,
pomiędzy rogami, szyją a głową miecz swój wraził.
Jak ubili bykołaka, serce wyrwali, przed Szamaszem je poło-
żyli. Szamaszowi odstąpiwszy pokłon oddali obaj bracia i spo-
cząć usiedli.
Wbiegła Isztar na mur warownego Uruku, na blank wskoczyła,
przekleństwo rzuciła:
Biadaż Gilgameszowi! Mnie znieważył bykołaka ubiwszy!
Posłyszał te słowa Isztar Enkidu, wyrwał członek bykołaka,
w twarz go jej cisnął:
Żebym tylko ciebie w ręce mógł dostać, jako z nim, tak z tobą
byłbym uczynił! Toż bym cię kiszkami jego obwiesił!
Zwołała Isztar swe sprośne kapłanki, nierządnice i dziewki
swoje skrzyknęła, nad rzuconym sobie bykołaka członkiem uczyniła płacze żałobne.
A zasię Gilgamesz przywołał biegłych we wszelakim rzemio-
śle. Jęli rogów grubość chwalić mistrzowie. Lane z min trzy-
dziestu lapis lazuli, w oprawę wzięte na grubość dwóch palców,
oleju mieściły oba rogi sześć kadzi, tyle go Gilgamesz dla na-
maszczenia dał swojemu bogu Lugalbandzie. Rogi wniósł i po-
wiesił w sypialni swojej książęcej.
Ręce swe obmyli w rzece Purattu.
Objęli się, wyszli, idą po ulicy Uruku, przypatrują się im
tłumy Uruku. Rzecze do służebnic dworskich Gilgamesz:
Kto piękny jest wśród bohaterów? Kto jest dumny wśród
mężów? Gilgamesz jest piękny wśród bohaterów, Enkidu jest
dumny wśród mężów! A oto Isztar, której myśmy bykołaka
członek w gniewie cisnęli, dla Isztar nie masz na ulicy takiego
co by jej dogodził!
W dworcu swym Gilgamesz sprawił wesele.
I zasnęli waleczni na łożu nocy. Zasnął Enkidu i sen zobaczył,
Wstał Enkidu i widzenie senne wykłada, sen przyjacielowi głosi.
Enkidu.

                      TABLICA SIÓDMA
PRZYJACIELU MÓJ, nad czym naradzali się wielcy bogowie? Mego
snu słuchaj, który w nocy widziałem! Anu, Ellil i Szamasz nie-
bieski zeszli się na radę. Do Ellila tak Anu przemówił:
Iż bykołaka i Humbabę ubili, powiada Anu, umrzeć musi je-
den, ten, co z gór wziął cedry!
Odrzekł mu Ellil:
Enkidu niech umrze! A Gilgamesz niech nie umiera!
Mężnemu Ellilowi odrzekł niebieski Szamasz:
Nie z mojegoż to rozkazu bykołak i Humbaba byli ubici? Czy
teraz Enkidu ma umrzeć niewinnie?
Rozgniewał się Ellil na świetnego Szamasza:
W tym rzecz, iż dzień w dzień, Szamaszu, chadzasz przy nich
jakby ich towarzysz!
Więc chory zległ Enkidu przed Gilgameszem. Po licu Gilga-
mesza łzy popłynęły.
Bracie! ukochany bracie! Dlaczego mnie zamiast brata mego
prawym uznali?
Rzekł jeszcze:
Czyż mam siedzieć z duchem a u drzwi ducha, nigdy już na
oczy brata kochanego nie ujrzeć?
Otwarł usta Enkidu i powiada, rzecze do Gilgamesza:
Nuże, przypomnijmy więc sobie, mój przyjacielu, cośmy razem zdziałali. Zrąbaliśmy cedry z rozkazu Szamasza, zrobiliśmy z cedru drewniane wrota, dla wrót drewnianych popadłem w nieszczęście !
Enkidu wzniósł oczy ze swego łoża i do wrót przemawia jak do człowieka:
Wrota z drzew leśnych, wy, na nic niezdatne, wy, w których
żadnego nie masz rozsądku! Drzewo dla was wybierałem przez

wiorst dwadzieścia, aż cedr wyniosły zobaczyłem, równego mu
drzewa nie było w świecie! Na wysokość macie sześć prętów,
dwa na szerokość, sztaba, ucho i zatyczka wasza jeden pręt
mierzą. Sporządziłem was w Nippurze i tu przyniosłem. Gdy-
bym wiedział, ile za was zapłacę, wrota, ile przyjdzie mi z wa-
szej piękności, wziąłbym topór, w drzazgi bym was porąbał,
plecionkę bym zaciągał w waszym otworze. Lepiej bym zasuwy
strzaskał w domu twoim, Szamaszu, niż dla twej świątyni ciosał
wrota cedrowe! Nie mógł mnie obronić Szamasz przed Anu.
Iżem spełnił pragnienie serca twego w Uruku, Anu z Isztar mi
nie przebaczyli. Po cóżem was, wrota, zdziałał w Nippurze i tu
przyniósł? Lepiej by was przyniósł przyszły jakiś władca, co
wstanie po mnie! Niechby lepiej bóg podwoje wasze sporządził!
Niechby starł me imię, swoje wypisał, byłem ja nie płacił za
was, cedrowe wrota!
Słowa jego usłyszawszy gorzko zapłakał, słowa druha swego,
Enkidu, usłyszał Gilgamesz, łzy mu pociekły.
Otwarł usta Gilgamesz i powiada, rzecze do Enkidu:
Dał ci bóg serce głębokie, mowę roztropną, mąż z ciebie mą-
dry. Rzeczy straszne powiadasz! Czemu serce twe, mój przyja-
cielu, mówi tak dziwnie? Sen twój cenny, choć wiele w nim
strachu. Strach to wielki, ale sen twój cenny! Lecz bogowie'ży-
wemu gryźć się zwolili, sen zostawia zgryzotę żywemu! Pomodlę
się do wielkich bogów, łaskę chcę znaleźć, ku twojemu bogu się
zwrócić, niechże ojciec bogów, Anu, litość okaże, Ellil się użali,
Szamasz się ujmie: zrobię im posągi piękne, złota nie szczę-
dząc!
Szamasz usłyszał i wieści Gilgameszowi:
Złota na posągi, królu, nie marnuj! Co powiedziano, bogowie
nie cofną, co powiedziano, nie wrócą, nie zmienią. Losów rzu-
conych nie wrócić, nie zmienić! Czas ludzki mija, nic nie trwa
na świecie.
Odpowiedział na wyrok Szamasza, głowę podniósł Enkidu,
przed Szamaszem łzy jego pociekły.
Cenny sen mi zesłałeś, Szamaszu, jakoś przepowiedział, tak
mi się stanie. Bez pomsty przecie mnie nie zostaw, spełnij moje
słowo, Szamaszu! Myśliwemu los przeznacz niedobry, iżby go
w tym świecie nigdy nie przestał nękać. Zajęcia jego pomieszaj
na stepie, strać mu zdobycz, z rąk siłę odejmij, niechaj ma ob-

mierzły żywot przed tobą, niech precz od niego zwierzyna
uchodzi! Czego w sercu pragnie, niech się nie spełni!
Serce go poniosło i jął kląć Szamhat:
Teraz tobie, Szamhat, zły los przeznaczę, iżby cię w tym świe-
cie nigdy nie przestał nękać! Przeklnę ciebie przekleństwem naj-
większym, klątwą, która ciebie rychło dopadnie! Oby twego
przyrodzenia zażyć nikt nie chciał, obyś z własnym grzeszyła
potomstwem, obyś była wypędkiem wśród kobiet, oby w domu
twoim kruk napaskudził, obyś się tarzała w łajnie własnym jak
owca, obyś w garnku miała tylko odchody! Będziesz jak ta suka
w garncarskim piecu, jak ona, zostaniesz żywcem spalona, gdy
w nim rozniecą! Ogień w dom twój padnie, skrzyżowania dróg
będą twym domem, cień pod murem będzie twym schronieniem,
nogi twe nie będą znały wytchnienia, pijak i głodomór w twarz
cię bić będą! Nędzarz będzie się z tobą pokładał i cokolwiek dał,
znowu odbierze, głód i pragnienie ciało twe wysuszą: boś ty na
mnie przekleństwo ściągnęła, tyś mnie ze stepu mojego wywiodła i w nieszczęście, w chorobę wtrąciła!
Usłyszał to Szamasz, usta otworzył, jak tylko usłyszał, zawołał z nieba:
Czemu, Enkidu, nierządnicę Szamhat przekląłeś, która chle-
bem nakarmiła cię godnym boga, napitkiem napoiła cię godnym
władcy, w świetną odzież ciało twe odziała, za towarzysza dobre-
go dała ci Gilgamesza? Oto on, Gilgamesz, brat twój najbliższy,
na łożu wielkim cię ułoży, położy ciebie na łożu poczesnym,
w mieszkanie spokojne ciebie wprowadzi, w domostwo będące
z lewej strony. Władcy ziemi stopy twe ucałują. Każe cię opłakać
ludziom z warownego Uruku, każe nad tobą zawodzić żałośnie,
na niewiasty wesołe ten trud nałoży, sam szaty zgrzebne po tobie
przy wdzieje, lwią skórę zarzuci, w puszczę pobiegnie!
Słyszy Enkidu słowo świetnego Szamasza, serce gniewne się
w nim uśmierzyło, wątroba jątrząca się ukoiła:
Co innego tobie, Szamhat, przeznaczę: niech wróci do ciebie,
kto cię poniechał! Panowie, władcy i książęta niech się z podziwu po udzie uderzą! Kto cię ujrzy, niech stanie w podziwie, niech mężny nad tobą włosami wstrząśnie, starzec brodę zmierzwi, młody z biódr przepaskę rozwiąże, niech ci odchodzący sakwę rozsupła, sypnie ci krwawnika, złota i lapis lazuli! Pomstę ci oddamy nad tym, kto by ciebie znieważył, zgaśnie ogień w jego

domu, spichrz się rozsypie! Niechaj kapłan cię w przybytek boży
wprowadzi! Niechaj porzucona dla ciebie będzie matka siedmiu
synów i młoda żona!
Łono Enkidu boleść rozdarła na łożu nocy, gdzie spoczywał
samotnie, smutek swój rzekł w nocy przyjacielowi:
Przyjacielu, sen widziałem tej nocy. Ryczało niebo, ziemia się
odzywała, ja w tej nocy mrokach stoję samotny. Ujrzałem czło-
wieka, twarz jego mroczna, do ptaka burzy podobny z oblicza,
skrzydła jego sępie, jak szpon orła jego paznokcie. Porać się z nim
jąłem, on mnie pokonał, zmagać się z nim jąłem, na grzbiet mi
wskoczył, ziemię rozdarł, mnie w przepaść pogrążył. Dotknął
mego ciała, w płaczkę mnie zmienił, u ramion mych sprawił
skrzydła jak ptasie, wzrok wpił we mnie i powiódł w siedlisko
mroku, gdzie mieszka Irkalla, władczyni zmarłych, w dom,
z którego wszedłszy już się nie wyjdzie, w drogę, po której już
nie masz powrotu, w dom, którego mieszkańcy nie widzą światła,
gdzie proch jest pokarmem i glina jadłem, gdzie odziani jak
ptactwo odzieżą skrzydeł światła nie widują, żyją w ciemności,
gdzie drzwi i zapory pyłem pokryte. W domostwie prochu,
w którem był wstąpił, królów zobaczyłem z koron wyzutych,
władców ujrzałem kołpaki noszących, tych, co w dawnych cza-
sach władali ziemią: ci będącym na obraz Anu i Ellila mięso
pieczone i wodę przynoszą, pieczeń im podają, chłodną wodę
leją z bukłaka. W domostwie prochu, w którem był wstąpił,
kapłan przebywa i starszy, i młodszy, zaklinacz oraz opętany
i ten, który z świętego naczynia oceanem zwanego bogów na-
maszcza. Mieszka tam Etana, co w niebo latał, mieszka też
Sumukan, bóg niw i trzody, mieszka Ereszkigal, ziemi wład-
czyni. Przed nią klęczy Beletceri, pisarka ziemi, losu trzyma
tablicę i w głos jej czyta. Twarz podniosła i mnie zobaczyła:
Już śmierć tu przywiodła tego człowieka.
Tutaj się ocknąłem, jakoby człowiek, z którego krew uszła,
który się błąka w bezludnym sitowiu, jak ten, którego do sądu
siepacz pojmawszy prowadzi, tak iż serce jego z trwogi kołace.
Otwarł usta Gilgamesz i rzecze:
Mój przyjacielu, którego tak kocham! Enkidu, umiłowany mój
przyjacielu, któryś ze mną wszystkie trudy przeszedł! Wspomnij
wszystkie nasze wspólne wyprawy! Przyjacielu mój! Ujrzałeś
sen nieodwrotny.

W dzień, gdy sen ów przyśnił, czas się wypełnił. Zległ chorobą złożony Enkidu.
Rzekł Enkidu do Gilgamesza:
Ciało me wysokie jak mur skruszone, postać moja krzepka le-
gła jak trzcina, wydarty jestem jak wodorośl i na brzuch rzucony.
Oto choroby duch się w me ciało jak w szatę przyodział. Sen
ciężki jak sieć mnie oplatał. Oczy wytrzeszczone a nic nie widzą,
uszy me otwarte a nic nie słyszą, w usta chcące mówić jakby
łachman wepchnięto. Chwyciła mnie za ręce słabość, zmęczenie
siadło na moich kolanach. Nie masz nade mną boga i duch
śmierci przyległ do mojego ciała jak szata. Już nic nie mogę
odpowiedzieć temu, kto mnie woła, kto pyta o mnie.
Leży jeden dzień i drugi Enkidu w łożu, leży trzeci dzień
i czwarty Enkidu w łożu, piąty, szósty i siódmy dzień, ósmy,
dziewiąty i dziesiąty ciało Enkidu boleść pożera. Jedenasty
i dwunasty dzień leży na swym łożu Enkidu.
Gilgamesza przywołał i rzecze:
Przyjacielu mój, bóg wielki mnie przeklął. Kiedyśmy w Uruku
z sobą mówili, bałem się bitwy, iść w bój nie chciałem. Przyja-
cielu mój! Kto w bitwie padnie, szczęśliwy! Ja się bałem śmierci.
Umieram z hańbą.
Siadł Gilgamesz płakać nad Enkidu. Po licu Gilgamesza łzy
popłynęły.

                       TABLICA ÓSMA
ZALEDWIE ŚWITU co nieco w rozbrzasku, otwarł usta Gilgamesz
i rzecze:
Enkidu, przyjacielu mój, twoja matka gazela i twój ojciec,
dziki osioł, ciebie zrodzili! Stwory, których znakiem ogon, ciebie
chowały, bydło stepowe i dzikie pastwiska. Przejścia Enkidu
w boru cedrowym niech dniem i nocą wciąż płaczą po tobie.
Płaczcie, starsi warownego Uruku, i palec niech płacze, co bło-
gosławił nas odchodzących! Płaczcie wy, zbocza wyniosłe gór
i wzgórz lasem porosłych, na któreśmy się wdzierali pospołu!
Niech pola po tobie płaczą jak macierz! Płacz, cyprysów i cedrów
żywico, przez które myśmy zbliżali się, gniewni! Płaczcie, hieny
i niedźwiedzie, rysie, tygrysy, koziorożce i lamparty, lwy i ba-
woły, jelenie i sarny, dzikie bydło i zwierzu stepowy! Płacz,
rwąca rzeko Ulai, której brzegi deptaliśmy, płacz, światła rzeko
Purattu, z której wodę dla bukłaków czerpaliśmy! Płaczcie,
mężowie warownego Uruku i niewiasty, wy, coście widziały,
jakośmy ubili bykołaka! Niech płacze kapłan, co miastu Eredu
imię twe wieścił, niech płacze mędrzec, który lejąc wodę przed
Ea imię twe wygłosił! Niech płacze, kto jęczmień w usta twe
włożył, niech płacze, kto olej dał ci pod stopy, niech płacze, kto
napitek chmielny w usta twe wprowadził! Niech ta nierządnica
płacze, która cię olejkiem zacnym maściła! Niech płacze, kto
wstąpił w ślubne domostwo, kto przez rady twe mądre żonę po-
zyskał! Bracia niech po tobie płaczą jak siostry i w rozpaczy
rwą włosy nad tobą! Ja tak będę po tobie, Enkidu, płakał, jak
w obozowisku twoi matka i ojciec. Słuchajcie, mężowie, słu-
chajcie mnie, warownego Uruku starsi, słuchajcie! Płaczę po
Enkidu, swym przyjacielu, jak płaczka po nim żałobnie zawodzę.
Topór z boku mego, wsparcie mej ręki, miecz z pasa mojego,

tarczę sprzede mnie, płaszcz mój odświętny, z lędźwi mych
przepaskę porwawszy wziął mi zły bóg Bibbu! Przyjacielu mój,
młodszy braciszku, gończe osłów górskich, lampartów stepu!
Enkidu, mój młodszy braciszku, gończe osłów górskich,Slampartów puszczy, z którym wszystko zwyciężaliśmy, w góry wkraczaliśmy, razem jąwszy bykołaka ubiliśmy, w lesie cedrów mocarnego Humbabę zgubiliśmy! Jakiż to znów sen ciebie ogarnął? Ociemniałeś, mówię, ty nie słyszysz.
Tknął serca Gilgamesz. Serce nie bije.
Zakrył mu oblicze, jak oblubienicy, przyjacielowi swemu. Jak
orzeł nad zwłokami krąży. Jak lew, któremu lwięta w paść wpa-
dły, tam i sam się miota. Włos swój jak zgrzebłem rwie i mierzwi.
Najlepsze odzienie zdarł z siebie Gilgamesz, jak nieczystą
szmatę precz cisnął.
Zaledwie świtu co nieco w rozbrzasku, rozkazał Gilgamesz po
kraju głosić:
Kowal! miedziarz! klejnotnik i snycerz! Uczynić mi druha,
wizerunek jego wyrzeźbić!
Sporządził Gilgamesz posąg Enkidu, przyjaciela w nim ukazał
wzrost i oblicze. Podstawa z głazu, włosy z lapis lazuli, twarz
z alabastru, pierś jego ze złota, skóra ze złota i szaty ze złota.
Wyszukał kamieni moc drogocennych, alabastru nie skąpił,
złota nie szczędził. Szaty kazał kuć dla przyjaciela, broń i odzież
wykuli mistrzowie. Płaszcz jego waży trzydzieści min złota,
przepaska waży trzydzieści min złota, kołpak waży trzydzieści
min złota. Miecz jego waży trzydzieści min złota, w trzydzieści
min złota pochwa okuta, wyrobiona cała z lapis lazuli na grubość
dwóch palców, z pasa wiszący topór waży trzydzieści min złota,
pas na biodrach trzydzieści min złota.
Siadł Gilgamesz płakać nad Enkidu.
Oto ja, Gilgamesz, twój brat najbliższy, ciało twe na wielkim
łożu złożyłem, pokładłem ciebie na łożu poczesnym, w mieszka-
nie spokojne cię wprowadziłem, w domostwo będące z lewej
strony. Władcy ziemi stopy twe całowali. Kazałem cię płakać
ludziom z warownego Uniku, kazałem nad tobą szlochać żało-
śnie, na niewiasty wesołe ten trud włożyłem, sam szaty zgrzebne
po tobie oblokłem, lwią skórę przywdziałem, w puszczę pobiegnę!
Zaledwie świtu co nieco w rozbrzasku, rozwiązał Gilgamesz
swych szat przewiązki, z drzewa elammaku stół wielki wyniósł.

Naczynie z krwawnika napełnił miodem, w dzban z lapis lazuli
nalał oleju, stół nimi ozdobił, słońcu ukazał, przed oczy Sza
masza kładł je w ofierze. W łonie swoim boleść poczuł Gilga
mesz, na murach stanął, nad rzeką Purattu. Bogu słońca ukazał
Gilgamesz obraz towarzysza swego na tej ziemi rozległej, którego stracił z rozkazu Szamasza. Niech przyjmie ofiarę, niech się z niej cieszy! Niech idzie sam Szamasz u jego boku! Ukazał Szamaszowi obraz towarzysza swego na ziemi rozległej, którego lica z alabastru.Ukazał bogu słońca obraz towarzysza swego na ziemi rozległej, którego ciało i szaty ze złota. Ukazał bogu słońca obraz towarzysza swego na ziemi rozległej, którego włosy z lapis lazuli. Niech przyjmie ofiarę, niech się z niej cieszy, niech idzie sam Szamasz u jego boku!
Naczynie z krwawnika napełnił miodem. W dzban z lapis
lazuli nalał oleju.
Czyż i ja nie umrę, czy nie będę jak Enkidu? W łonie mym
rozpacz się zalęgła. Jakże mi to zmilczeć? Jak spokój znaleźć?
Trwogę przed śmiercią poczułem, Szamaszu! Racz mnie, jak
dotąd, wśród żywych zachować!
Z nieba odpowiada Szamasz słoneczny:
Dałem tobie, Gilgameszu, władzę królewską, ona ci sądzona,
nie życie wieczne. Nie bądź smutny w sercu ani przybity!
Imię swe utwierdzisz po wszystkie czasy, imię swe zostawisz,
choć żyć nie będziesz! Zmarły będziesz sędzią wśród Anun
nakich.
Usłyszał Gilgamesz słowa Szamasza. Stworzył w sercu obraz
rzeki płynącej.
Po dniach i po nocach płakał Gilgamesz. Do grobu Enkidu
składać nie kazał. Czy na głos jego nie wstanie przyjaciel? Sześć
dni przeszło, siedem nocy minęło, w nosie Enkidu się czerwie
zalęgły.
W dzień siódmy kazał go pochować.
Zaledwie świtu co nieco w rozbrzasku, drzwi rozwarł Gilga-
mesz, zgotował ofiarę, z drzewa elammaku stół wielki wyniósł,
naczynie z krwawnika napełnił miodem, w dzban z lapis lazuli nalał oleju, stół nimi ozdobił, słońcu ukazał.
Otwarł usta i rzecze Gilgamesz:
Więc i  ja umrę, i będę jak Enkidu? W łonie mym rozpacz się
zaległa. Jakże mi to zmilczeć? Jak spokój znaleźć? Trwogę przed

śmiercią poczułem, bogowie! Raczcie mnie, jak dotąd, w ży-
wych zachować!
Na ofiarę jego wejrzą bogowie. Otwarł usta Ellil, wieści Gil-
gameszowi:
Z dawna, Gilgameszu, taki los ludzki! Rolnik ziemię orze,
żniwo z niej zbiera, łowca i pasterz zwierzęta dobywa, skóry ich
przywdziewa, mięsa pożywa. Ty chcesz, Gilgameszu, czego nie
było od czasów, jak wiatr mój wody popędza.
Zasmucił się Szamasz, przed nim się zjawił, w te słowa się
ozwał do Gilgamesza:
Gilgameszu! Na co ty się porywasz? Życia, co go szukasz, ni-
gdy nie znajdziesz!
Do Szamasza świetnego rzecze Gilgamesz:
Skoro już tyle po świecie chadzałem, czyż dla mnie tak wiele
w ziemi spokoju? Wszystkie lata dotychczas przespałem, niech
jednak oczy me widzą słońce, niech się słońcem nasycę! Pusta
jest ciemność, jeśli się raz światło znalazło! Czy martwy może
blask słońca zobaczyć?

                   TABLICA DZIEWIĄTA
PO PRZYJACIELU SWYM, po Enkidu płacze gorzko Gilgamesz, bieży w pustynię.
Czyż i ja nie umrę, czy nie będę jak Enkidu? Jakże mi to zmil-
czeć, jak spokój znaleźć? W łonie mym rozpacz się zjawiła,
śmierci się przeląkłem, uchodzę w stepy. Wybrałem się w drogę,
w kraj, kędy włada Utnapiszti, co życia dostąpił, syn króla
Ubartutu, biegnę w pośpiechu. Dotarłem nocą do górskich
przełęczy, lwy ujrzałem i strach mnie obleciał. Głowę uniosłem,
do Sina się modlę, boga księżyca o łaskę upraszam, ku wielkim
bogom ślę modlitwy: raczcie mnie, jak dotąd, w żywych zacho-
wać!
Legł spać i wtem zbudzony ze snu patrzy: lwy swawolą,
w blasku Sina życiem się cieszą. Od razu topór bojowy podźwig-
nął, miecz wyrwał zza pasa, na lwy się rzucił, wpadł między
drapieżców jak prędka strzała, rozpędzał je, rąbał, siekł i uśmier-
cał. W gniewie księżycowi wszystkie lwy jego zabił.
Odrzucił swój topór. W dłoń dłuto chwycił. Na skale wyciął
imiona walecznych, napisał pierwszego imię Gilgamesz, napisał
drugiego imię Enkidu.
Podjął topór swój bojowy. W pasie powiesił. Do Szamasza słonecznego rzecze Gilgamesz:
Czyżbyś towarzysza w walce dał mi, Szamaszu? Zdało mi się,
jakby Enkidu walczył u mojego boku i lwy uśmiercał!
Ze słyszenia znał imię gór Maszu. Jak podszedł do nich, do
gór, strzegących wschodu i zachodu słońca dzień w dzień, szczy-
tem sięgających litego nieba, piersią pogrążonych w głąb świata
zmarłych, których gór wrót strzegą ludzie skorpiony, ich widok
śmiertelny, ich strach błysk groźny, ich blask okropny, aż góry
przewraca, przy wschodzie i zachodzie strzegących słońca: jak

tylko ujrzał je Gilgamesz, twarz zakrył ze strachu, z trwogi
twarz zmierzchła. Znów nabrał śmiałości, do nich podchodzi.
Mąż skorpion krzyknął do swojej małżonki:
Ten, co się tu zbliża, spójrz! jego ciało jest z ciała bogów.
Do męża skorpiona rzecze małżonka:
W dwóch trzecich jest bogiem, w jednej człowiekiem.
Mąż skorpion zakrzyknął na Gilgamesza, do bogów potomka
rzekł takie słowo:
Dlaczego w drogę wyszedłeś daleką, po jakiej drodze do mnie
dotarłeś, jaką drogą trudną się przeprawiłeś? Chciałbym poznać
cel twego przybycia, pragnę wiedzieć, gdzie cel twój leży, dokąd
się wybierasz, chciałbym usłyszeć.
Rzecze doń Gilgamesz, do męża skorpiona:
Mój przyjaciel i braciszek młodszy, gońca osłów górskich,
lampartów stepu, Enkidu, mój młodszy braciszek, gońca osłów
górskich, lampartów puszczy, z którym wszystko zwyciężaliśmy,
w góry wkraczaliśmy, razem jąwszy bykołaka ubiliśmy, w lesie
cedrów mocarnego Humbabę zgubiliśmy, przyjaciel, którego tak
miłowałem, z którym wszystkie trudy razem przeszedłem: los
go dopadł człowiekowi sądzony! W los ludzki odszedł! Po
dniach i po nocach nad nim płakałem, do grobu składać go nie
kazałem: czy na głos mój nie wstanie przyjaciel? Sześć dni
przeszło, siedem nocy minęło, aż się w nosie jego czerwie za-
lęgły. Zląkłem się zgonu, nie masz dla mnie żywota, jakoby roz-
bójnik stepy przebiegam, sprawa mego przyjaciela na mnie spo-
czywa. Po drodze dalekiej stepy przemierzam, sprawa mego
przyjaciela, Enkidu, wciąż mnie przygniata, po drogach dale-
kich w stepie się błąkam! Jakże mi to zmilczeć, jak spokój zna-
leźć? Ukochany przyjaciel mój stał się ziemią, Enkidu, przyjaciel
miły, w ziemię się zmienił! Czyż i ja nie umrę, czy też nie legnę,
ażebym po wieki wieków już nie wstał? Oto się spotkałem z tobą, mężu skorpionie. Obym nie zobaczył śmierci, której się lękam!
Do ojca mego, Utnapiszti, biegnę w pośpiechu, który przeżył,
w zgromadzenie bogów był wstąpił, wśród nich życia dostąpił.
Jego chcę o życie i śmierć zapytać!
Otwarł usta mąż skorpion i rzeczieście, w Gilgameszowi:
Nigdy, Gilgameszu, nie było drogi, przejściem górskim nikt
jeszcze nie przeszedł. Na dwanaście wiorst w głąb się ciągnie,
mrok tam jest głęboki, światła nie widać. O wschodzie słońca

wrota się odmyka, po wzejściu wrota się zamyka, o zachodzie
słońca znów się wrota odmyka, po zachodzie wrota się zamyka.
Tamtędy wiodą bogowie Szamasza, który blaskiem swym spieka, co tylko żyje. Jakże ty się przedostaniesz tym przejściem? Wejdziesz w nie i już stamtąd nie wyjdziesz.
Rzecze doń Gilgamesz, do męża skorpiona:
W smutku mych wnętrzności, w rozpaczy serca, w upał czy
chłód, w ciemności i w mroku, w płaczu i wzdychaniu pójdę,
ażebym przeszedł! Teraz otwórz mi te wrota z gór.
Rozwarł usta mąż skorpion i tak rzecze, tak wieści Gilgame-
szowi:
Ruszaj, Gilgameszu, drogą niełatwą, obyś zdołał przejść góry
Maszu! Obyś lasy i góry pokonał i szczęśliwie z nich przyszedł
z powrotem! Niech ci górskie wrota będą otwarte.
Usłyszawszy te słowa Gilgamesz wedle słów męża skorpiona
postąpił, na drodze Szamasza postawił stopy.
Jedną wiorstę uszedł, mrok głęboki, światła nie widać, nic
przed sobą i za sobą dojrzeć nie może. Drugą wiorstę uszedł,
mrok głęboki, światła nie widać, nic przed sobą i za sobą dojrzeć
nie może. Trzecią wiorstę uszedł, wstecz się spojrzał i blask go
poraził. Słoneczny Szamasz na spoczynek wracał, iżby głowę
złożyć na łonie Ningal i noc spędzić z Ają oblubienicą, w przej-
ściu otarł się o niego, ledwie nie spalił.
Zakrył oczy swe Gilgamesz. Omal nie oślepł. Znowu nabrał
śmiałości Gilgamesz, rozwarł usta i oczy otworzył, w przejściu
do Szamasza tak się odezwał:
Wysłuchaj mnie, słońce! Słuchaj, Szamaszu! Chcę ci coś po-
wiedzieć, skłoń ku mnie ucho! Wybrałem się w drogę, w kraj,
gdzie przebywa Utnapiszti, co życia dostąpił. Jego chcę o życie
i śmierć zapytać. A teraz, Szamaszu, którędy droga do Utna-
piszti? Jakie jej znaki? Daj mi je, dajże mi znaki tej drogi! Jeśli
można, przepłynę przez morze, jeśli nie można, przebiegnę po
stepie!
Szamasz mu świetny odpowiedział:
Przejściem górskim nikt jeszcze nie przeszedł. Gilgameszu!
Na co ty się porywasz? Życia, co go szukasz, nigdy nie znaj-
dziesz!
Do Szamasza świetnego rzecze Gilgamesz:
Skoro już tyle po świecie uszedłem, czyż mam usnąć, głowę

ziemią przysypać? Niechaj oczy me wprost w słońce patrzą, aż
się nie nasycę, aż nie oślepnę! Czyż martwy może blask słońca
zobaczyć? Teraz mów: gdzie droga do Utnapiszti?
Odpowiedział mu Szamasz słoneczny:
Nad bezludnym morzem mieszka Siduri, szafarka boska. Ją
spytaj o drogę.
Odszedł świetny Szamasz. Gilgamesz został. Znów śmiałości
nabrał i dalej ruszył.
Czwartą wiorstę uszedł, mrok głęboki, światła nie widać, nic
przed sobą i za sobą dojrzeć nie może. Piątą wiorstę uszedł,
mrok głęboki, światła nie widać, nic przed sobą i za sobą dojrzeć
nie może. Szóstą wiorstę uszedł, mrok głęboki, światła nie wi-
dać, nic przed sobą i za sobą dojrzeć nie może. Siódmą wiorstę
uszedł, mrok głęboki, światła nie widać, nic przed sobą i za sobą
dojrzeć nie może. Ósmą wiorstę uszedł, krzyk wielki wydał,
mrok ciągle głęboki, światła nie widać, nic przed sobą i za sobą
dojrzeć nie może. Dziewiątą wiorstę uszedł, wiatr poczuł pół-
nocny, tchnienie wiatru chłodne twarz mu owiało, mrok głęboki,
światła nie widać, nic przed sobą i za sobą dojrzeć nie może.
Dziesiątą wiorstę uszedł, wyjście już blisko, szedł tę wiorstę
jakoby wiorst dziesięć. Uszedł jedenastą, już jakby przedświt.
Uszedł dwunastą i stało się jasno.
Ujrzał sad kamienny. Ruszył przed siebie.
Tu krwawnik rośnie wydając owoce, cały w gronach bujnych,
wdzięczny z wyglądu. Lapis lazuli swe liście rozpostarł, też owocem obrodził, piękny z wyglądu. Tam jakby cedr pyszny wzniósł się wysoko, na gałęziach jego rośnie hematyt. Szmaragd się pleni jak morski wodorost, jak cierń i oset rozkrzewił się agat, chleb świętojański ma perły w strąkach. W sadzie kamiennym wszelakie klejnoty owoce wydają, pienią się, rosną jak trawy w stepie, jak na brzegu morskim sitowie, tak bujnie dojrzałe wiszą z gałązek.
Przez kamienny sad przechodząc Gilgamesz oczy podniósł
i dziw ten oglądał.

                         TABLICA DZIESIĄTA
SZAFARKA BOSKA, Siduri, żyje nad morzem bezludnym, na wy-
brzeżu mieszka, bogów orzeźwia. Uczyniono jej dzban dla
chmielu, uczyniono złotą czaszę dla słodu. W zasłonę spowita
siedzi na brzegu.
Gilgamesz podchodzi do jej siedziby, w skóry odziany i straszny z wyglądu, w ciele swoim ciało bogów mający, w łonie rozpacz niosący, takiemu, co w daleką drogę odszedł, z lica podobny.
Szafarka z dala go ujrzawszy rzecze sercu swemu, pomyślawszy,
sama tak do siebie rozważa:
Pewnie to zbój, gwałciciel kobiet! We wściekłości swojej do-
kądże zmierza?
Widząc go szafarka wrota zawarła, drzwi zamknęła, zasuwą
zaparła. Lecz on, Gilgamesz, miał ucho na łoskot. Podbródek
swój podniósł i wparł w drzwi stopę. Do szafarki Siduri rzecze
Gilgamesz:
Coś ujrzała, szafarko, że od razu wrota zawierasz, drzwi zamykasz, zasuwą zapierasz? Bo w drzwi uderzę i strzaskam zasuwę! Nie każ mi się imać mego topora, nie trzymaj mnie pod drzwiami w polu, otwórz zaraz bramę i daj się ujrzeć!
Krzyknęła Siduri do Gilgamesza, do potomka bogów słowo
wyrzekła:
Dlaczego w drogę wyszedłeś daleką, po jakiej drodze do mnie
dotarłeś, jaką drogą trudną się przeprawiłeś? Chciałabym poznać
cel twego przybycia, dokąd się wybierasz, chciałabym wiedzieć.
Rzecze do niej Gilgamesz, do szafarki Siduri:
Jam jest Gilgamesz, który ubił boru strażnika, w lesie cedrów
mocarnego Humbabę zgubił, bykołaka uśmiercił, co z nieba
zstąpił, i lwy pobił księżycowi w górskich przełęczach!
Rzecze doń Siduri, do Gilgamesza:

Skoroś ty Gilgamesz, który ubił boru strażnika, w lesie ce-
drów mocarnego Humbabę zgubił, bykołaka uśmiercił, co z nie-
ba zstąpił, i lwy pobił księżycowi w górskich przełęczach: czemu
twoje lica wpadły, twarz w dół przygięta, serce smutne, oblicze
skonane? Czemu w łonie twoim rozpacz i takiemu, co w daleką
drogę odszedł, z twarzyś podobny, skwar i mróz czoło twoje
spiekły i za płodem wiatru bieżysz po stepie?
Do Siduri, do szafarki rzecze Gilgamesz:
Jakże mi lic nie mieć wpadłych, twarzy przygiętej, serca smut-
nego, skonanego oblicza? Jak rozpaczy nie mieć w łonie, jak ta-
kiemu, co w daleką drogę odszedł, nie być podobnym, jak czoła
skwarem i mrozem spiekłego nie mieć, jak za płodem wiatru nie
biec po stepie? Mój przyjaciel i braciszek młodszy, gońca osłów
górskich, lampartów stepu, Enkidu, którego tak miłowałem,
z którym wszystkie trudy razem przeszedłem: los go dopadł
człowiekowi sądzony! W los ludzki odszedł! Sześć dni przeszło,
siedem nocy minęło, aż się w nosie jego czerwie zalęgły. Jakże
mi to zmilczeć, jak spokój znaleźć? Ukochany przyjaciel mój
stał się ziemią, Enkidu, przyjaciel miły, w ziemię się zmienił!
Czyż i ja nie umrę, czy też nie legnę, ażebym po wieki wieków
już nie wstał? Oto się spotkałem z tobą, szafarko. Obym nie
zobaczył śmierci, której się lękam!
Rzecze doń szafarka, do Gilgamesza:
Gilgameszu! Na co ty się porywasz? Życia, co go szukasz,
nigdy nie znajdziesz! Kiedy bogowie stwarzali człowieka, śmierć
przeznaczyli człowiekowi, życie zachowali we własnym ręku. Ty, Gilgameszu, napełniaj żołądek, dniem i nocą obyś wciąż był wesół, codziennie sprawiaj sobie święto, dnie i noce spędzaj na
grach i pląsach! Niech jasne będą twoje szaty, włosy czyste,
obmywaj się wodą, patrz, jak dziecię twej ręki się trzyma, kobiecą sprawę czyń z chętną niewiastą: tylko takie są sprawy człowieka!
Do Siduri, do szafarki rzecze Gilgamesz:
Mów teraz, szafarko, którędy droga do Utnapiszti? Jakie jej
znaki? Daj mi je, dajże mi znaki tej drogi! Jeśli można, przepły-
nę przez morze, jeśli nie można, przebiegnę po stepie!
Rzecze doń szafarka, do Gilgamesza:
Nigdy przeprawy, Gilgameszu, tędy nie było, od zarania cza-
sów nikt z tu przybyłych przez morze nie mógł się przedostać.
Kto przez morze się przeprawia, to świetny Szamasz: prócz Sza-

masza któż temu podoła? Trudna to przeprawa, droga niełatwa,
woda śmierci tam drogę zagradza. Choćbyś jakoś, Gilgameszu,
morze przepłynął, cóż poczniesz, stanąwszy u wód śmierci?
Jest u dalekiego Utnapiszti, Gilgameszu, Urszanabi przewoźnik,
ma ci on wiosła kamienne, w lesie łowić zwykł gada Urnu. Jego
więc poszukaj i z nim się zobacz! Jeśli będzie można, wraz z nim się przepraw, jeśli nie można, tedy ruszaj z powrotem.
Usłyszawszy te słowa Gilgamesz porwał topór swój bojowy
i miecz wydostał. Wśród drzew się przemknął, w las wbiegł i jak
strzała prędka wleciał w sam środek. W zaciekłości swej wiosła
kamienne potłukł, gada Urnu chroniącego żeglarzy w lesie do-
padł i zabił.
Gdy z gorączki ochłonął Gilgamesz, uśmierzyła mu się w piersi wściekłość, rzekł sobie w sercu:
Łodzi nie znalazłem!
Powściągnął Gilgamesz swoją zaciekłość, z lasu wyszedł nad
rzekę, co świat okrąża.
Urszanabi błysk miecza zobaczył i topór posłyszał. W łodzi
przypłynął. Łódź pchnął do brzegu. Stanął przed nim Gilga-
mesz. Oczy jego patrzą na przewoźnika.
Rzekł doń Urszanabi, do Gilgamesza:
Kim jesteś? Powiedz mi swe imię! Jam jest Urszanabi, dale-
kiego Utnapiszti przewoźnik!
Do Urszanabi przewoźnika rzecze Gilgamesz:
Jam jest Gilgamesz, takie moje imię, przybyłem z Uruku,
z domostwa Anu, przez góry szedłem po drodze dalekiej od
wschodu słońca.
Rzekł doń Urszanabi, do Gilgamesza:
Czemu lica twoje wpadły, twarz w dół przygięta, serce smutne, oblicze skonane? Czemu w łonie twoim rozpacz i takiemu, co w daleką drogę odszedł, z twarzyś podobny, skwar i mróz czoło twoje spiekły i za płodem wiatru bieżysz po stepie?
Do przewoźnika Urszanabi rzecze Gilgamesz:
Jakże mi lic nie mieć wpadłych, twarzy przygiętej, jak takiemu, co w daleką drogę odszedł, nie być podobnym? Mój przyjaciel i braciszek młodszy, gońca osłów górskich, lampartów stepu, Enkidu, z którym wszystko zwyciężaliśmy, w góry wkraczaliśmy, razem jąwszy bykołaka ubiliśmy, lwy w przełęczach górskich księżycowi pobiliśmy, w lesie cedrów mocarnego Hum-

babę zgubiliśmy, Enkidu, którego tak miłowałem: los go dopadł
człowiekowi sądzony! W los ludzki odszedł! Po dniach i po no-
cach nad nim płakałem, do grobu składać go nie kazałem: czy
na głos mój nie wstanie przyjaciel? Sześć dni przeszło, siedem
nocy minęło, aż się w nosie jego czerwie zalęgły. Sprawa mego
przyjaciela na mnie spoczywa. Jakże mi to zmilczeć, jak spokój
znaleźć? Do ojca mego, Utnapiszti, biegnę w pośpiechu, który
przeżył, w zgromadzenie bogów był wstąpił, wśród nich życia
dostąpił. Jego chcę o życie i śmierć zapytać!
I tak przemówił doń Gilgamesz:
Teraz, Urszanabi, którędy droga do Utnapiszti? Jakie jej
znaki? Daj mi je, dajże mi znaki tej drogi! Jeśli można, przepły-
nę przez morze, jeśli nie można, przebiegnę po stepie!
Urszanabi rzecze do Gilgamesza:
Sam sobie, Gilgameszu, drogę odciąłeś!
Do przewoźnika Urszanabi rzecze Gilgamesz:
Urszanabi, czego się na mnie sierdzisz? Sam przepływasz mo-
rze we dnie i w nocy, w każdej porze się przez nie przeprawiasz!
Urszanabi rzecze do Gilgamesza:
Wiosła kamienne potłukłeś, gada Urnu dopadłeś, wiosła ka-
mienne rozbite, gada już nie masz. Dźwignij, Gilgameszu, topór
bojowy, w las się zapuść i żerdzi natnij, sto dwadzieścia żerdzi,
każda niechaj mierzy pięć prętów. Smołą nasyć, przytwierdź im
łopatki i tutaj przynieś.
Usłyszawszy te słowa Gilgamesz w dłoni topór bojowy po
dźwignął, miecz swój wydobył, w las się zapuścił i żerdzi narą
bał, sto dwadzieścia żerdzi, każdej pięć prętów. Smołą powlókł,
łopatki przytwierdził, jemu przydźwigał.
Wsiedli do łodzi Gilgamesz i Urszanabi. Łódź na wodę ze-
pchnęli i popłynęli.
W trzy dni przebyli drogę miesiąca i dni piętnastu. I wpłynął
Urszanabi na wody śmierci.
Rzekł do niego Urszanabi, do Gilgamesza:
Odstąp teraz, Gilgameszu, i weź żerdź w rękę. Każdą żerdzią,
nim nasiąknie, raz łódź popychaj. Bacz, byś wody śmierci ręką
nie dotknął.
Drugą, trzecią i czwartą żerdź weź, Gilgameszu! Piątą, szóstą
i siódmą żerdź weź, Gilgameszu! Ósmą, dziewiątą i dziesiątą żerdź weź, Gilgameszu! Jedenastą i dwunastą żerdź weź, Gilgameszu!

Po dwakroć sześćdziesięciu już Gilgameszowi żerdzi nie stało.
Z lędźwi swoich przepaskę rozwiązał, szaty swoje zerwał Gil
gamesz, w dłoniach jako żagiel je podniósł.
Z daleka zobaczył ich Utnapiszti.
Pomyślawszy sercu swojemu rzecze i tak sam do siebie rozważa:
Dlaczego w łodzi wiosła kamienne rozbite i nie ten w niej pły-
nie, czyja to łódź? Nie z moich ludzi ten, który się zbliża. Spo-
glądam nań z prawa, spoglądam z lewa, patrzę na niego i poznać
nie mogę, patrzę na niego i pojąć nie mogę, patrzę na niego i nie
wiem, kim jest. Czego serce jego żąda ode mnie?
Przybili do brzegu.
Utnapiszti rzecze do Gilgamesza:
Kim jesteś? Powiedz mi swe imię.
Otwarł usta Gilgamesz i rzecze, dalekiemu Utnapiszti odrzekł
Gilgamesz:
Jam jest Gilgamesz, takie moje imię, przybyłem z Uruku,
z domostwa Anu.
Rzekł doń Utnapiszti, do Gilgamesza:
Czemu lica twoje wpadły, twarz w dół przygięta, serce smutne,
oblicze skonane? Czemu w łonie twoim rozpacz i takiemu, co
w daleką drogę odszedł, z twarzyś podobny, skwar i mróz czoło
twoje spiekły i za płodem wiatru aż tu przybyłeś?
Dalekiemu Utnapiszti rzecze Gilgamesz:
Jakże mi lic nie mieć wpadłych, twarzy przygiętej, serca smut-
nego, skonanego oblicza? Jak rozpaczy nie mieć w łonie, jak ta-
kiemu, co w daleką drogę odszedł, nie być podobnym, jak czoła
skwarem i mrozem spiekłego nie mieć, jak za płodem wiatru nie
biec aż tutaj ? Mój przyjaciel i braciszek młodszy, gońca osłów
górskich, lampartów stepu, Enkidu, mój młodszy braciszek,
gońca osłów górskich, lampartów puszczy, z którym wszystko
zwyciężaliśmy, w góry wkraczaliśmy, warowny gród zdobyliśmy,
razem jąwszy bykołaka ubiliśmy, w lesie cedrów mocarnego
Humbabę zgubiliśmy, lwy w przełęczach górskich księżycowi
pobiliśmy, przyjaciel, którego tak miłowałem, z którym wszy-
stkie trudy dzieliłem, Enkidu, przyjaciel ukochany, z którym
wszystkie trudy razem przeszedłem: los go dopadł człowiekowi
sądzony! W los ludzki odszedł! Po dniach i po nocach nad nim
płakałem, do grobu składać go nie kazałem: czy na głos mój nie
wstanie przyjaciel? Sześć dni przeszło, siedem nocy minęło,

aż się w nosie jego czerwie zalęgły. Przeraziła mnie twarz mego
druha, zląkłem się zgonu, nie masz dla mnie żywota, jakoby
rozbójnik stepy przebiegam, sprawa mego przyjaciela na mnie
spoczywa. Po drodze dalekiej stepy przemierzam, sprawa mego
przyjaciela, Enkidu, wciąż mnie przygniata, po drogach dale-
kich w stepie się błąkam! Jakże mi to zmilczeć, jak spokój zna-
leźć? Ukochany przyjaciel mój stał się ziemią, Enkidu, przy-
jaciel miły, w ziemię się zmienił! Czyż i ja nie umrę, czy też nie
legnę, ażebym po wieki wieków już nie wstał?
Dalekiemu Utnapiszti prawi Gilgamesz:
Iżby dojść do ciebie, daleki Utnapiszti, iżby cię ujrzeć, o któ-
rym wieść krąży, błądziłem długo, wszystkie kraje przeszedłem,
trudne góry pokonałem, przez morza wszelakie się przeprawi-
łem, nie syciłem snem słodkim oblicza, dręczyłem się czuwa-
niem, ciało swe smutkiem napełniałem. Jeszczem do szafarki
boskiej nie dotarł, już odzienie zdarłem. Zabijałem niedźwiedzie,
hieny, lwy, lamparty i tygrysy, jelenie i sarny, dzikie bydło
i zwierzynę stepową, jadłem ich mięso, ciało swe skórą ich okry-
wałem, na mój widok drzwi zaparła szafarka. Smołą i dziegciem
żerdzie pomazałem, na łodzi płynąwszy wody nie tknąłem, do
ciebie przybyłem, Utnapiszti, iżbym cię o życie i śmierć zapytał.
Rzekł doń Utnapiszti, do Gilgamesza:
Pełen rozpaczy jesteś, Gilgameszu, w ciele uczyniony boskim
i ludzkim. Jakim cię stworzyli ojciec z matką, taki twój los i twoja słabość. Czy ci w zgromadzeniu bogów krzesło wzniesiono?
Czy składano tobie ofiary z masła?
Dalej mówiąc z Gilgameszem tak rzekł do niego, tak wieści
jemu Utnapiszti:
Człowieka sroga śmierć nie szczędzi. Czy na zawsze domy
wznosimy? Czy na zawsze pieczęć odciskamy? Czy na zawsze
bracia dzielą dziedzictwo? Gzy na zawsze nienawiści w ludziach
i czy rzeka na zawsze przybiera? Ważka skórę zdziera, nim
w słońce spojrzy. Twarzy, co w twarz słońca zdolna patrzeć, od
zarania czasów nigdy nie było. Śpiący i zmarły są jeden jak drugi: zaliż śmierci obrazu nie kreślą? Czy człek sam rządzi? Gdy śmierć go pozdrowi, Anunnaki się gromadzą, wielcy bogowie, i Mammetu, władczyni narodzin, co stworzyła losy, z nimi pospołu jego los przesądza. Oni przeznaczyli i śmierć, i życie, ale wiedzieć dnia śmierci nie dali.

                          TABLICA JEDENASTA
DALEKIEMU UTNAPISZTI rzecze Gilgamesz:
Patrzę na ciebie, Utnapiszti: miara twa nie inna, jesteś taki
jak ja, w sobie też wcale się nie różnisz, jesteś taki jak ja! Serce
me gotowe choćby bitwę ci wydać, wylegujesz się tylko na
grzbiecie, jednak się nie wznosi ramię moje na ciebie. Powiedzże mi, jakoś ty przeżył, w bogów zgromadzenie wstąpił, życia dostąpił?
Rzekł doń Utnapiszti, do Gilgamesza:
Wyjawię ci, Gilgameszu, słowo zakryte i powiem ci tajemnicę
bogów.
Miasto Szuruppak, gród tobie znajomy, na brzegu Purattu
położony, to stare miasto, blisko tam do bogów. Ludzie się wtedy mnożyli po świecie, świat jak dziki byk ryczał, wielki bóg się obudził. Ellil usłyszał i rzecze do bogów:
Przez ludzi czyniona wrzawa nieznośna, od krzyku ich już
spać nie można!
Zawiążmy im łona, niech się nie mnożą! Zetnijmy raz figę
tego plemienia, niech zielenizny im w brzuchu nie stanie! Z góry
niechaj Addu swój deszcz zatrzyma, z dołu niechaj żyzna po-
wódź zostanie w źródłach. Niech przyjdzie wicher i pola obnaży,
niech się chmury trzymają z daleka, niech ziemia nie rodzi,
niech pierś odwróci precz od Nisaby, co zbożem płodna! Ze-
ślijmy na nich prócz tego boleści, zawroty głowy i dreszcze z gorączką, niechaj wrzask ich zaraza uciszy!
Pierwszy rok przyszedł i z góry Addu swój deszcz zatrzymał,
z dołu żyzna powódź została w źródłach. Ziemia przestała ro-
dzić, odwróciła swą pierś od Nisaby, pola za jedną noc zbielały,
równina rodziła ziarenka soli, rośliny nie rosły, zboże nie wze-
szło i gorączka ludzi zaczęła nękać.

Drugi rok przyszedł i zjedli zapasy. Trzeci rok przyszedł i lu-
dzie się stali wrogami ludzi. Czwarty rok przyszedł i tłok się
uczynił pomiędzy ludźmi, przestronne domostwa były za ciasne,
chodzili po ulicach ludzie posępni. Piąty rok przyszedł, córki
wejść pragnęły do matek, lecz matki przed nimi drzwi zamy-
kały, córki sprawdzały wagi u swych matek, matki oglądały
wagi swych córek. Szósty rok przyszedł i z córek swych matki
gotowały posiłek, jadły swe dzieci. Były zapełnione do szczętu
miasta, jeden dom pożerał drugi dom, ludzie twarz mieli zakrytą
jak duchy i wszyscy życie wiedli z tchem zapartym.
W siódmym roku rzekł Ellil:
Ludzkość się nie zmniejsza, jest liczniejsza niż dotąd! Już
spać nie można! Niech przyjdzie rankiem okrutna ulewa i nie-
chaj przez całą noc nie ustaje, niech deszcz gór sięgnie, ich szczyty zatopi, niech jakoby złodziej pola ograbi!
Tak też powiedziawszy z krzykiem powstali bogowie na ra-
dzie, nic się nie zlękli, serce ich pragnęło potop uczynić. Byli na
tej radzie ojciec ich Anu, mężny Ellil, ich doradca, pełnomocny
u tronu Ninurta i Ennugi, wodnych robót nadzorca. Ea z ja-
snym okiem, sprawiedliwy, słodkich wód władca, z nimi razem
przysiągł. Ale iż łaskaw, do trzcinowej chatki rzecze w te
słowa:
Chatko, chatko! ścianko, ścianko trzcinowa! Posłuchaj mnie,
chato, ścianko, uważaj! Niech mąż z Szuruppaku, syn Ubartutu,
dom swój rozbierze i korab zbuduje. Porzuć mienie, szukaj ży-
cia, człowiecze, bogactwa znienawidź, duszę w żywych zachowaj!
Wprowadź w korab z wszelkiej duszy nasienie, ze zwierząt pol-
nych i z ptaków niebieskich! Weź swoje zboże i wszelki majątek, weź żonę, potomstwo i wszystkich krewnych, weź biegłych w rzemiośle. Ja poślę tobie zwierzynę stepową, wszelkie zwierzęta, co tylko je trawę, iżby u drzwi twoich czuwały. Ten korab, który masz uczynić, niechaj ma czworokątną postać, równe niech będą szerokość i długość, jak otchłań wypukło ma być przykryty!
Pojąłem i rzekłem do pana Ea:
Nigdym nie czynił takiego korabia. Nakreśl mi na ziemi jego
zarysy, iżbym się im przyjrzał a mógł korab zbudować!
Więc on mi nakreślił korab na ziemi. Otwarłem usta i rzekłem
do Ea: Słowo twe, mój władco, któreś do mnie przemówił, posłusz-

nie przyjmę i wszystko wypełnię. A cóż miastu odpowiedzieć,
ludowi i starszym?
Ea rozwarł usta i rzecze, do mnie, sługi swego, prawi w te
słowa:
Ty im tak, człowiecze, odpowiesz:
Wiem, że mnie Ellil nienawidzi, przeto w mieście waszym żyć
już nie będę, od ziemi Ellila stopę odwrócę. Spłynę ja w ocean,
do Ea, mojego władcy! A na was on ześle deszcz w obfitości,
wyda wam wodnego ptactwa i ryb kryjówki, żniwo czeka was
bardzo bogate! Który z rana sypał soczewicą, wieczorem spuści
na was ulewę pszenicą.
Zaledwie świtu co nieco w rozbrzasku, ja wszystkich swoich
ku sobie skrzyknąłem. Ten przyniósł w ofierze owce chowane,
tamten w ofierze niósł owce stepowe. Każdemu mężczyźnie pracę zadałem, rozbierali domy, drzwi zdejmowali, tajemnicy mojej nie wydawali. Dziecię smołę dźwiga, silny mąż znosi w koszach, co trzeba. W piątym dniu kadłub korabia złożyłem. Pół morga powierzchni, dziesięć prętów miał na wysokość, każda krawędź górą po dziesięć prętów. Przybiłem obręcze i wytyczywszy uczyniłem w nim sześć pokładów, podzieliłem jak dom korab na siedem pięter, wzwyż go przegrodziłem na dziewięć części, od wody kołkami go uszczelniłem, rudło dlań wybrałem i włożyłem na korab, co było trzeba. Sześć kadzi smołowca w piecu rozpławiłem, trzy kadzie smoły do tego dolałem, trzy kadzie oliwy ludzie przynieśli prócz kadzi oliwy, którą do wypieku zużyto, i dwóch, które schował sternik na statku.
A dla ludzi swoich byki rzezałem, dzień w dzień im owce za-
bijałem, moszczem i chmielem, oliwą i winem robotników poiłem jak wodą z rzeki. Sprawiłem im święto jak w nowym roku, wonności szkatułkę otwarłem, dłonie w maść kładłem.
Przed zachodem słońca dnia siódmego korab był gotów. Za-
częto go spychać. Był bardzo ciężki. Gęśle go kazali z góry i z dołu na wałkach wesprzeć. W wodzie się w dwóch trzecich pogrążył.
Włożyłem na korab wszystko, co miałem. Co tylko miałem,
włożyłem nań srebra, co tylko miałem, włożyłem nań złota, co
tylko miałem, włożyłem nań zwierząt. Podniosłem na korab ro-
dzinę, krewnych, dzikie bydło i zwierzynę oraz wszelakiego sy-
nów rzemiosła. Bóg Szamasz porę mi przeznaczył:

Kto z rana sypał soczewicą, wieczorem ulewę spuści pszenicą!
Ty wstąp na korab! Drzwi za sobą szczelnie smołą posmaruj!
I czas nadszedł. Deszcz z rana spadł jak soczewica, wieczorem
ulewa jakby pszenica. W twarz pogody zajrzałem. Straszno było
spojrzeć na twarz pogody. Wszedłem na korab. Drzwi za sobą
smołą pomazałem. Za smolenie korabia okrętnikowi Puzuramurri
dworzec swój oddałem z całym bogactwem.
Zaledwie świtu co nieco w rozbrzasku, z podstawy nieba czarna chmura wzeszła. W środku chmury grzmi Addu, bóg burzy, przed nią ciągną bóstwa Szullat i Manisz, nad górą i nad krajem idą, zwiastuny. Eragal władnący światem podziemnym rudło wyciągnął, co światem kieruje. Idzie Ninurta i tamy rozrywa. Anunnaki pochodnie podnieśli, blaskiem ich straszliwym ziemię zażegli. Odrętwienie od Addu nieba dosięgło i światło wszelakie w mrok przemieniło.
Pękła wielka ziemia jakoby garnek.
Przez dzień pierwszy południowa burza szaleje. Wdarła się
i góry wodą pokryła, powódź wpada na ludzi jak bitwa, jeden
drugiego już nie widzi i z nieba takoż ich nie dojrzeć.
Bogowie sami zlękli się potopu, wznieśli się, umknęli do nieba Anu, jak psy się skulili, pod murem przypadli. Isztar krzyczy jak w mękach porodu, pani bogów piękny głos mająca:
Oby się ten czas był w glinę obrócił, iżem w radzie bogów złą
rzecz zrządziła! Jakże ja w tej radzie złą rzecz radziłam, iż na
zgubę ludzi moich wojnę wydałam? Czyż po to sama tych ludzi
rodziłam, aby morze napełniali jak dzieci rybie?
Bóstwa z rodu Anunnakich razem z nią płaczą. Pozwieszali
głowy bogowie, spokornieli, siedzą w płaczu, w udręce, wargi
im zaschły, cisną się ku sobie. Burza idzie sześć dni, siedem
nocy, burza południowa ziemię równa potopem.
Kiedy dzień siódmy się uczynił, poniechała burza południowa
potopu, zmagań, co srożyły się jakoby wojska, co miotały się
jak żona rodząca. Morze się uspokoiło, ucichła burza, potop
walić przestał.
Otwarłem dymnik: na oblicze światło mi padło. Na morze
spojrzałem: cisza nastała i zaprawdę cała ludzkość gliną się
stała. Ziemia płodna była jak dach płaska. Padłem na kolana,
usiadłem w płaczu, po obliczu moim łzy popłynęły. Brzegu ją-
łem wypatrywać po krańce morza: o czternaście wiorst ostrów

z wód sterczał. Dobił korab mój do góry Nicir. Zatrzymała ko-
rab góra Nicir, chwiejbę jego podparła. Jeden dzień i drugi dzień
góra Nicir trzyma korab i drgnąć mu nie daje. Trzeci dzień
i czwarty dzień góra Nicir trzyma korab i drgnąć mu nie daje.
Piąty dzień i szósty dzień góra Nicir trzyma korab i drgnąć mu
nie daje.
Kiedy dzień siódmy się uczynił, wyniosłem gołębia, wypuści-
łem, lecieć mu dałem.
Odleciał gołąb i znowu powrócił, miejsca nie znalazł, gidzie by stanął, przyleciał z powrotem. Wyniosłem jaskółkę, wypuściłem, lecieć jej dałem. Odleciała jaskółka i wraca znowu, miejsca nie znalazła, gdzie by stanęła, przyleciała z powrotem, nóżki miała gliną umazane. Wyniosłem kruka, wypuściłem, lecieć mu dałem. A kruk odleciał, wód spadek zobaczył, nie wrócił już, kracze, w ścierwie się babrze, żre i paskudzi.
Na ląd zszedłem ze swoją małżonką, z córką i z łodnikiem
mym Urszanabi. Rozpuściłem wszystko na cztery wiatry.
Więc tamci z korabia takoż wysiedli. W bojaźni bogom ofiary
oddawszy odbiegli, iżby znów ziemię zaludniać nad rzeką Purattu.
Jam kładł ofiarę. Złożyłem ofiarę. Na wieży górskiej spaliłem kadzidło, postawiłem kadzielnic siedem i siedem, wkruszyłem
w ich czasze trzciny, mirtu i cedru. Bogowie dobrą woń poczuli,
przyjemny zapach bogowie poczuli, jak muchy bogowie mnie
ofiarę czyniącego obiegli. Jak się boska macierz Mah zjawiła,
pani Isztar, w dłoni swój naszyjnik wzniosła, muchy niebieskie,
który na jej radość był Anu sporządził:
O wy, bogowie! Oto mam na szyi lapis lazuli. Jak zaprawdę
jego nie zapomnę, tak zaprawdę te dni popamiętam, nie zapomnę
o nich po wieki wieków! Niech się do ofiary zbliżą wszyscy bo-
gowie, Ellil do ofiary niech się nie zbliża! Wszak on nierozważnie potop uczynił i moim ludziom zagładę przeznaczył!
Jak tylko Ellil się pojawił, korab gdy wypatrzył, zgniewał się
Ellil, pełen wściekłości na bogów Igigi, bogów nieba pomocnego, wziął się rozsierdził:
Co za żywa dusza uszła zagłady? Ani jeden człowiek nie miał
ocaleć!
Otwarł usta Ninurta i rzecze Ellilowi mężnemu, i tak mu
wieści:

Któż jeśli nie Ea żywi zamysły? Przecie to on, Ea, zna się na
wszystkim!
Ea rozwarł usta i rzecze Ellilowi mężnemu, i tak mu wieści:
Tyś mędrzec śród bogów, tyś jest bohater, jakże mogłeś nie-
rozważnie potop uczynić? Na tego, kto zgrzeszył, grzech jego
połóż, na tego, kto winien, włóż jego winę: lecz powściągaj się,
iżby nie był podcięty, cierpliwy bądź, iżby nie był stracony!
Miast ci potop czynić, lepiej by się lew pojawił, ludzkość prze-
rzedził! Miast ci potop czynić, lepiej by się wilk pojawił, ludzkość
uszczuplił! Miast ci potop czynić, lepiej głód byś zesłał, ziemię
pokarał! Miast ci potop czynić, lepiej by bóg moru, Era, ludz-
kość poraził! Jam tajemnicy wielkich bogów nie wydał: ponad
wszystkich przytomnemu sen zesłałem, tajemnicę bogów sam
przejrzał. Teraz użycz dlań rady rozumnej.
Wstąpiwszy na mój korab Ellil za rękę mnie ujął, na ląd spro-
wadził, kazał przy mnie klęknąć mojej małżonce, czół naszych
dotknął, między nami stanął, nam błogosławił:
Dotychczas człowiekiem był Utnapiszti, odtąd zaprawdę
Utnapiszti z żoną nam, bogom, podobni! Niech w oddaleniu
mieszka Utnapiszti, w krainie Dilmun, kędy wschodzi słońce,
w rzek ujściu, w miejscu, kędy wody świat opływające w otchłań
uchodzą.
I precz powiedli mnie, daleko, posadzili, gdzie rzeki uchodzą.
Lecz dla ciebie ninie z bogów któż by się zebrał, iżbyś życie
znalazł, którego szukasz? Nie śpij choćby sześć dni, siedem
nocy!
Ledwie usiadł na sednie nóg swoich, sen go owiał jak zamieć
pustynna, sen go jakby w miękką wełnę spowił.
Rzecze do niej Utnapiszti, do swej małżonki:
Popatrz oto na siłacza, co życia żąda! Sen go owiał jak zamieć
pustynna.
Dalekiemu Utnapiszti rzecze małżonka:
Dotknij go i niech się zbudzi ten człowiek! Drogą, którą przy-
szedł, niech cało wraca! Przez te wrota,z których wyszedł,niech
w kraj swój wróci!
Rzecze do niej Utnapiszti, do swej małżonki:
Zły jest człowiek, tobie zło wyrządzi, i kłamliwy, ciebie też
okłamie! Nuże, ty mu chleba upiecz, w głowach mu połóż i dni,
które on przesypia, napisz na ścianie.

Piekła chleby, w głowach mu je kładła, dni na ścianie zazna-
czała, które przesypiał. Pierwszy chleb jego się rozsypał, drugi
spękał, trzeci chleb zapleśniał, czwarty z wierzchu zbielał, piąty
chleb sczerstwiał, szósty jeszcze świeży. Wtem przy siódmym
ów go dotknął, zbudził się człowiek.
Rzecze jemu, Utnapiszti dalekiemu, rzecze Gilgamesz:
Ledwie sen mnie zalał, tyś w mgnieniu oka dotknął mnie i za-
raz się przebudziłem!
Utnapiszti rzecze do Gilgamesza:
Powstań teraz, Gilgameszu, policz te chleby! Niech dni będą
ci wiadome, które przespałeś. Pierwszy twój chleb się rozsypał,
drugi spękał, trzeci chleb zapleśniał, czwarty z wierzchu zbielał,
piąty chleb sczerstwiał, szósty jeszcze świeży. Aż przy siódmym
cię dotknąłem: to cię zbudziło.
Dalekiemu Utnapiszti rzecze Gilgamesz:
Cóż mi począć, Utnapiszti, dokąd się zwrócić? Ekkeinu, po-
rywacz, co chwyta zmarłych, ciałem mym zawładnął! W sypialni mojej mieszka śmierć. Gdziekolwiek ucho zwrócę, też śmierć jest wszędzie.
Do swojego przewoźnika, Urszanabi, rzekł Utnapiszti:
Niech ci przystań, Urszanabi, nie będzie rada, niech cię twa
przeprawa nienawidzi! Coś po brzegu morskim chadzał, wybrze-
ża łaknij ! Człowiekowi, któregoś tu przywiódł, postać brud plu-
gawy obrzydził, skóry zwierząt odebrały urodę członkom. Weź
go, Urszanabi, prowadź, gdzie by się skąpał, iżby swoje brudy
w wodzie jako śnieg obmył. Skóry niech zrzuci: morze je unie-
sie! Niechaj ciało jego pięknym się stanie, głowę niech prze-
wiązką świeżą obwiąże, niechaj w szaty się odzieje, swój wstyd
przykryje. Dopóki do miasta swego iść będzie, dopóki po drodze
swojej nie dojdzie, szaty jego się nie znoszą, będą wciąż
nowe!
Wziął go Urszanabi, zaprowadził, gdzie by się skąpał, brudy
swoje w wodzie jako śnieg obmył, zrzucił skóry: morze je unio-
sło. Ciało jego znów piękne się stało, głowę świeżą przewiązką
obwiązał, w szaty się przyodział i wstyd swój przykrył. Dopóki
do miasta swego iść będzie, dopóki po drodze swojej nie doj-
dzie, szaty jego się nie znoszą, będą wciąż nowe.
Gilgamesz i Urszanabi wsiedli do łodzi. Łódź na wodę pchnęli i popłynęli,

Dalekiemu Utnapiszti rzecze małżonka:
Gilgamesz chodził, trudził się, ciągnął z wysiłkiem. Co mu
dasz na powrót do jego kraju?
A Gilgamesz rudło już był podniósł i ku brzegom łódź rychło
nawrócił. Rzekł doń Utnapiszti, do Gilgamesza:
Gilgameszu! Otoś wiele chodził, trudził się i ciągnął z wysił-
kiem. Cóż ci dać na powrót do twego kraju? Wyjawię ci, Gilga-
meszu, słowo zakryte i powiem ci tajemnicę zioła. To zioło roś-
nie jak cierń na dnie morza, kolce jego, jak u róży, w dłoń cię kłuć będą. Jeśli dłoń twa to zioło posiądzie, młodość przez nie odzyskasz.
Jak to słowo Gilgamesz usłyszał, podziemnego rowu otwór
otworzył, do nóg swych ciężkie kamienie przywiązał: i wciąg-
nęły go na dno otchłani. Zioło chwycił, rękę sobie przekłuł, ka-
mienie ciężkie od nóg odciął, morze go wyniósłszy na brzeg
rzuciło.
Rzecze doń Gilgamesz, do przewoźnika:
To zioło, Urszanabi, to kwiat niezwykły, który leczy z niepo-
koju, człowiek może dzięki niemu życia dostąpić. Do Uruku wa-
rownego wezmę to zioło, lud nim nakarmię i mocy doświadczę.
To zioło zwie się starzec znowu młody, jak ja. Jeżeli to się spełni, sam go zażyję i młodość odzyskam.
Co dwadzieścia wiorst kęs jeden odłamywali. Co trzydzieści
wiorst popas czynili.
Ujrzał staw Gilgamesz, gdzie wody chłodne, wstąpił weń
i w wodzie jego się skąpał. Wąż poczuł zapach tego zioła, z jamy
swej wychynął i zioło porwał. Z powrotem uchodząc wnet skórę
zrzucił.
Gilgamesz tymczasem usiadł i płacze, po licu jego łzy pociekły, do przewoźnika Urszanabi rzecze w te słowa:
Dla kogóż ja, Urszanabi, ręcem utrudził? Dla kogo serce me
krwią się oblało ? Nie przyniosłem korzyści samemu sobie, tylko
lew podziemny ma ze mnie korzyść! Snadź teraz o dwadzieścia
wiorst już głębia roślinkę tę kołysze, a mnie, gdym przepływ
otwierał podziemny, narzędzia przepadły! Otom coś znalazł,
co mi było na znak dane. Niech więc odejdę! I tę łódź niechaj
porzucę na brzegu.
Co dwadzieścia wiorst kęs jeden odłamywali. Co trzydzieści
wiorst popas czynili.

                        TABLICA DWUNASTA
LEGŁ SPAĆ GILGAMESZ i sen ujrzał. Wpośród nocy sen jego się
przerwał. Wstał i sen wykłada, z przewoźnikiem Urszanabi mó-
wi Gilgamesz:
Mego snu słuchaj, Urszanabi, który w nocy widziałem! Wy-
ciosane drzwi pękły w przybytku. Stare mury sypały się w gruzy.
Wyszczerbiła się broń wzniesiona. Zbrojna drużyna odbiegła
w rozsypce. Powódź kraj pokryła i znów spłynęła. Mężni a wi-
dzący, jak nowy księżyc, urośli i znikli. Jam na łożu swoim
spoczywał w miesiącu Ab, w miesiącu cieni. Nie milczeli sie-
dzący ani stojący, jadło jedzący i wodę pijący, ludzie z Uruku,
na sen mój nie dbali, głośny jęk podnieśli:
Władca legł i nie wstaje! Zło wytrzebił w świecie i nie wstaje!
Był ramienia mocnego i nie wstaje! Z postaci mądry, głowę jako
byk nosił wysoko, potężny a sławny, wszystko wiedzący był i nie wstaje! W góry się udał i nie wstaje! W łodzi zachodu spoczął i nie wstaje! Na łożu losu leży i nie wstaje! Na posłaniu barwnym legł i nie wstaje!
A ja leżałem w łożu swym jak ryba wyciągnięta, jak gazela
w pętli. Namtar bezlitosny, co nie ma stóp i dłoni, co wody nie
pije i nie je mięsa, ciężar na mnie włożył.
Rzekł Urszanabi:
Jam przewoźnik. Nie mnie sny wykładać.
Legł spać Gilgamesz i znowu sen ujrzał. Wstał Gilgamesz
i swój sen wykłada, z przewoźnikiem Urszanabi mówi Gilga-
mesz:
Mego snu słuchaj, Urszanabi, znów sen widziałem! Przyja-
ciela swego w nim ostrzegałem:
Jeślibyś w podziemną krainę wstąpił, chcę ci dać przestrogę,
ty jej posłuchaj. Nie kładź szat czystych, aby nie poznali w tobie

przybysza. Nie namaszczaj się zacnym olejkiem z czaszy, aby
ich zapach nie przynęcił. Włócznią w krainie podziemnej nie
rzucaj, aby cię nie obstąpili włócznią zakłuci. Młota kamiennego
nie bierz do ręki, aby duchy nie opadły ciebie z trzepotem. San-
dałów do stóp nie przywiązuj, abyś stuku nie sprawił w krainie
zmarłych. Kobiety, którą kochałeś, nie całuj! kobiety, której nie
cierpiałeś, nie bij! dziecka, które kochałeś, nie całuj! dziecka,
którego nie cierpiałeś, nie bij, albo krzyk podziemny cię ogarnie,
żałosny krzyk do tej, która spoczywa, spoczywa, matki boga
Ninazu, która spoczywa, której nagich ramion szata nie skrywa,
której piersi jak czasze odkryte. Nie posłuchał rady Enkidu.
Czy ubrał się w szaty czyste i poznali przybysza? Czy się na-
maścił i zapach ich znęcił? Czy włócznią rzucił w krainie pod-
ziemnej i włócznią zakłuci go obstąpili? Czy wziął do ręki młot
kamienny i opadły go duchy z trzepotem? Czy do stóp swych
sandały przywiązał i stuku narobił w krainie zmarłych? Czy ko-
bietę, którą kochał, całował? Czy kobietę, której nie cierpiał,
uderzył? Czy dziecko, które kochał, całował? Czy dziecko,
którego nie cierpiał, uderzył i krzyk podziemny go ogarnął,
krzyk do tej, która spoczywa, spoczywa, matki boga Ninazu,
która spoczywa, której nagich ramion szata nie skrywa, której
piersi jak czasze odkryte? I nie dała już wyjść Enkidu.
Namtar go nie trzyma i Asakku, duch choroby, też go nie
trzyma. Ziemia go trzyma! Strażnik Nergala, władcy zmarłych,
niezbłagany go nie trzyma. Ziemia go trzyma! Nie padł w miej-
scu bitwy mężów. Ziemia go trzyma!
Poszedłem sam jeden ja, syn Ninsun, do miasta Nippur, do
przybytku Ellila:
Ojcze Ellilu, wpadł mi bęben i pałka wpadła do kraju umar-
łych. Enkidu, co poszedł po nie, ziemia schwytała. Namtar go
nie trzyma, Asakku go nie trzyma, ziemia go trzyma! Strażnik
Nergala niezbłagany go nie trzyma, ziemia go trzyma! Nie padł
w miejscu bitwy mężów, ziemia go trzyma!
Ellil mi na to nic nie odrzekł. I poszedłem sam do miasta Ur:
Ojcze Sin, księżycu, wpadł mi bęben i pałka wpadła do kraju
umarłych. Enkidu, co poszedł po nie, ziemia schwytała. Namtar
go nie trzyma, Asakku go nie trzyma, ziemia go trzyma! Strażnik

Nergala niezbłagany go nie trzyma, ziemia go trzyma! Nie padł
w miejscu bitwy mężów, ziemia go trzyma!
Sin mi na to nic nie odrzekł. I poszedłem sam do miasta Eredu:
Ojcze Ea, wpadł mi bęben i pałka wpadła do kraju umarłych.
Enkidu, co poszedł po nie, ziemia schwytała. Namtar go nie
trzyma, Asakku go nie trzyma, ziemia go trzyma! Strażnik
Nergala niezbłagany go nie trzyma, ziemia go trzyma! Nie padł
w miejscu bitwy mężów, ziemia go trzyma!
Ledwie Ea te słowa usłyszał, do Nergala, wojownika, rzekł
takie słowo:
Nergalu, mężny wojowniku! Proszę, iżbyś otwór w ziemi otworzył, aby Enkidu mógł wyjść spod ziemi i swojemu bratu prawo ziemi obwieścić.
Posłuchał go mężny wojownik Nergal. Skoro tylko w ziemi
otwór otworzył, duch Enkidu z ziemi jako wiatr wyszedł. My-
śmy się w objęcia wzięli, ucałowali, w smutku i westchnieniach
wszczęli z sobą rozmowę:
Powiedz, przyjacielu mój miły, powiedz mi to prawo ziemi,
któreś był ujrzał!
Nie powiem ci, przyjacielu miły, nie powiem! Gdybym ci po-
wiedział prawo ziemi, którem był ujrzał, siądziesz i zapłaczesz!
Niech siądę i płaczę!
Mój przyjacielu, otóż ciało moje, któregoś dotykał serce swe
ciesząc, robak je pożera jak starą szmatę. Ciało Enkidu, któregoś
dotykał serce swe ciesząc, zmieniło się w glinę, jest pełne prochu.
Osunąłem się w proch i odrzekłem ja, król Gilgamesz, gdy
usiadłem w prochu:
Kto od miecza zginął, czy go widziałeś?
Widziałem! Nagie ma ramiona, jak wojownik dobry, boki ma
nagie. Ale światła nie widuje, mieszka w ciemności.
Kto padł od topora, czy go widziałeś?
Widziałem! Jak chorągiew piękna się chwieje. Ale światła nie
widuje, mieszka w ciemności.
Kto od dzidy ubity, czy go widziałeś?
Widziałem! Ledwie zszedł pod ziemię, drzewce wyrywa. Ale
światła nie widuje, mieszka w ciemności.
Kto w bitwie padł, czy go widziałeś?
Widziałem! Głowę mu podnoszą ojciec i matka, żona się nad
nim schyla. Z garnków niedojadki, chleba okruchy i z ulic od-

padki to jego pokarm. Ale światła nie widuje, mieszka w ciem-
ności.
Czyj trup w stepie porzucony, czy go widziałeś?
Widziałem! Jego duch spokoju nie ma.
Kto śmierci się lękał, kto nie poległ w miejscu bitwy mężów,
czy go widziałeś?
Wtem duch Enkidu przepadł. Otwór się zamknął. Taki sen
widziałem.
Rzekł Urszanabi:
Jam przewoźnik. Nie mnie sny wykładać.
Co dwadzieścia wiorst kęs jeden odłamywali. Co trzydzieści
wiorst popas czynili.
I przybyli w gród warowny Uruku.
Rzecze doń Gilgamesz, do przewoźnika, łodnikowi Urszanabi
rzecze Gilgamesz:
Powstań teraz, Urszanabi, wstąp a przejdź się po murach Uru-
ku, podwaliny ich obejrzyj, sprawdź dłonią cegły. Czyliż te cegły nie są wypalone? Czyż nie kładło tych murów siedmiu mędrców?
Jedna trzecia obszaru to miasto, jedna trzecia to obszar ogro-
dów, jedna trzecia jest pól zatapianych i ziemi, która należy do
Isztar. Razem trzy części i jeszcze ich obwód ogarną warowne
mury Uruku.
I to takoż był trud Gilgamesza, władcy, który wszystko widział
a przejrzał, widział rzeczy zakryte, wiedział tajemne, przyniósł
wieści sprzed wielkiego potopu. Wyruszył Gilgamesz w daleką
drogę zmęczył się ogromnie, przyszedł z powrotem.
Na kamieniu wyrył powieść o trudach.








KONIEC
