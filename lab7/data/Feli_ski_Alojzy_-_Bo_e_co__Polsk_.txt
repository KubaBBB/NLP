Aby rozpocząć lekturę, 
kliknij na taki przycisk 
który da ci pełny dostęp do spisu treści książki. 
, 
Jeśli chcesz połączyć się z Portem Wydawniczym 
LITERATURA.NET.PL 
kliknij na logo poniżej. 

ALOJZY FELIŃSKI
BOŻE, COŚ POLSKĘ...

Tower Press 2000
Copyright by Tower Press, Gdańsk 2000

Hymn
Boże! coś Polskę przez tak liczne wieki 
Otaczał blaskiem potęgi i chwały, 
I tarczą swojej zasłaniał opieki 
Od nieszczęść, które przywalić ją miały; 
Chor. 
Przed twe ołtarze zanosim błaganie. 
Naszego Króla zachowaj nam Panie! 
Ty, coś ją potem, tknięty jej upadkiem.
Wspierał walczącą za najświętszą sprawę,
I chcąc świat cały mieć jej męstwa świadkiem,
Wśród samych nieszczęść pomnożył jej sławę:
Przed twe ołtarze itd. 
Ty, coś na koniec nowymi ją cudy 
Wskrzesił, i sławne z klęsk wzajemnych w boju 
Połączył z sobą dwa braterskie ludy, 
Pod jedno bedno berło Anioła pokoju: 
Przed twe ołtarze itd. 
Wróć nowej Polsce świetność starożytną
I spraw, niech pod Nim szczęśliwą zostanie;
Niecił sprzyjaźnione dwa narody kwitną,
I błogosławią Jego panowanie;
Przed twe ołtarze itd. 
Gazeta Warszawska nr 58, Warszawa 20 VII, 1816 

Hymn do Boga o zachowaniu wolności
przez Antoniego Góreckiego napisany
i Krakowskiemu Towarzystwu
Naukowemu ofiarowany
O ty! którego potężna prawica
W chwili świat zniszczyć, w chwili stworzyć może,
Co się Iud biedny twą łaską zaszczyca,
Ty ojców naszych nieśmiertelny Boże!
Niesiemy modły przed twoje ołtarze,
Zostaw nas Panie przy wolności darze.
Niech innym góry swe złoto oddadzą, 
Niechaj ich miecza żelazna potęga, 
Dzierżąc okuty świat pod swoją władzą, 
Od wiecznych lodów do ogniów dosięga. 
My niesiem prośby przed twoje ołtarze,
Zostaw nas Panie przy wolności darze.
Chwilęś ją tylko zabrał z naszej ziemi,
A łez, krwi naszej popłynęły rzeki,
Jakżeż to musi okropnie być z temi,
Którym ty wolność odbierzesz na wieki ?
Niesiemy modły przed twoje ołtarze,
Zostaw nas wiecznie przy wolności darze.
Jedno twe słowo wielki gromów Panie,
Z prochów nas z prochów wskrzesić było zdolne,
Jeśli znów karać twa wola nastanie,
Obróć nas w prochy, ale w prochy wolne.
Niesiemy modły przed twoje ołtarze,
Zostaw nas Panie przy wolności darze.
Pamiętnik Warszawski czyli Dziennik Nauk i Umiejętności, t. VII, luty, Warszawa 1817 

Hymn za Ojczyznę naszą poprawiony przez
Wincentego Smagłowskiego roku zbawienia 1848
Boże! coś Polskę przez tak liczne wieki 
Otaczał blaskiem potęgi i chwały, 
I tarczą Twojej wszechmocnej opieki 
Bronił od nieszczęść, co ją schłonąć miały, 
Przed Twoim tronem zanosim błaganie:
Naszą Ojczyznę zachowaj nam Panie!
Ty! któryś potem tknięty jej upadkiem,
Wspierał walczącą za najświętszą sprawę,
I chcąc świat cały mieć jej męstwa świadkiem,
Wśród samych nieszczęść pomnożył jej sławę,
Przed Twoim tronem zanosim błaganie:
Naszą Ojczyznę zachowaj nam Panie!
Ty coś nowymi poświęceń ją trudy 
W licznych klęsk, cierpień, doświadczył już boju, 
Łącząc trzy nimi bratnie z sobą ludy 
Pod jedno godło szczęścia i pokoju, 
Przed Twoim tronem zanosim błaganie:
Ojczyznę wspólną zachowaj nam Panie!
Dziś wróć nieszczęsnej świetność starożytną, 
Spraw, niech węgielnym kamieniem zostanie 
Twych świętych swobód. Wnet ludy zakwitną 
A z nimi praw Twych świętych zmartwychwstanie; 
Oto przed tron Twój zanosim błaganie:
Naszą Ojczyznę racz nam wskrzesić Panie!
Ulotka czterostronna, wydana we Lwowie [b.r.w] 

Modlitwa za Ojczyznę
Boże, coś Polskę przez tak liczne wieki
Otaczał blaskiem potęgi i chwały,
Coś ją osłaniał tarczą swej opieki,
Od nieszczęść, które przygnębić ją miały
Przed Twe ołtarze zanosim błaganie, 
Ojczyznę, wolność racz nam wrócić Panie. 
Ty! któryś potem tknięty jej upadkiem,
Walczących wspierał za najświętszą sprawę,
I chcąc świat cały mieć jej męstwa świadkiem,
W nieszczęściach samych pomnażał ich sławę
Przed Twe ołtarze i t.d. 
Wróć naszej Polsce świetność starożytną,
Użyźniaj pola, spustoszałe łany,
Niech szczęście, wolność na wieki w niej kwitną,
Poprzestań kary, Boże zagniewany,
Przed Twe ołtarze i t.d. 
Boże, którego ramię sprawiedliwe 
Żelazne berła władców świata kruszy, 
Zniwecz tych wrogów zamiary szkodliwe, 
Obudź nadzieje polskiej naszej duszy, 
Przed Twe ołtarze i t.d. 
Boże najświętszy, przez Twe wielkie cudy,
Oddalaj od nas klęski, mordy boju,
Połącz wolności węzłem Twoje ludy
Pod jedno berło Anioła pokoju
Przed Twe ołtarze i t.d. 
Boże najświętszy, od którego woli, 
Istnienie świata całego zależy, 

Wyrwij lud Polski z tyranów niewoli, 
Wspieraj zamiary wytrwałej młodzieży. 
Przed Twe ołtarze i t.d. 
Boże najświętszy przez Chrystusa rany 
Świeć wiekuiście nad braćmi zmarłemi, 
Wejrzyj na lud Twój niewolą znękany, 
Przyjmij ofiary synów polskiej ziemi. 
Przed Twe ołtarze i t.d. 
Gdy naród polski dzisiaj we łzach tonie, 
Za naszych braci poległych błagamy, 
Cierniem męczeństwa uwieńczyli skronie, 
A nam wolności otworzyli bramy. 
Przed Twe ołtarze i t.d. 
Niedawnoś wolność zabrał z polskiej ziemi,
I łez krwi naszej popłynęli rzeki
Jakże to musi być okropnie z temi,
Którym Ojczyznę zabierasz na wieki.
Przed Twe ołtarze i t.d. 
Oddalaj od nas klęski, mordy znoje,
Okaż się ojcem nad dziećmi Twojemi,
Którzy wyleli łez tysiące zdroje,
Za matkę Polskę, o nią Cię prosiemy.
Przed Twe ołtarze i t.d. 
Jedno Twe słowo, o wielki nasz Panie,
Zniszczyć i w prochy obrócić nas zdolne,
A gdy zasłużym na Twe ukaranie,
Obróć nas w prochy, ale w prochy wolne.
Przed Twe ołtarze i t.d. 
Śpiewy nabożne polskie 1861. Zeszyt pierwszy, b.m.w. [Warszawa] 

